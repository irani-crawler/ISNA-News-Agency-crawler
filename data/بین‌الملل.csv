url,title,date,content
https://www.isna.ir/news/1404051509496/مانع-تراشی-صهیونیست-ها-در-مسیر-عبور-کامیون-های-حامل-کمک-به-غزه,مانع‌تراشی صهیونیست‌ها در مسیر عبور کامیون‌های حامل کمک به غزه,۱۵ مرداد ۱۴۰۴ / ۱۷:۳۴,به گزارش ایسنا، دولت اردن روز چهارشنبه اعلام کرد که شهرک‌نشینان صهیونیست، مانع عبور کامیون‌های کمک‌های بشردوستانه به غزه شدند. بر اساس بیانیه دولت اردن، این برای دومین بار طی روزهای گذشته است که شهرک‌نشینان مانع عبور کمک‌ها می‌شوند. دولت اردن اعلام کرد رژیم صهیونیستی تدابیر قاطعانه برای جلوگیری از این ناآرامی‌ها را اتخاذ نکرده است. سخنگوی دولت اردن گفت که این کاروان متشکل از ۳۰ کامیون حامل کمک‌های بشردوستانه بود. وی افزود که ورود این کامیون‌ها در پی نقض توافقات امضا شده به تأخیر افتاد؛ امری که نیازمند مداخله جدی رژیم صهیونیستی است. انتهای پیام
https://www.isna.ir/news/1404051509537/%D8%AA%D9%88%DA%86%DB%8C-%D8%A7%D8%B3%D9%86%D9%BE-%D8%A8%DA%A9-%D8%A2%D8%AE%D8%B1%DB%8C%D9%86-%D9%85%DB%8C%D8%AE-%D8%A8%D8%B1-%D8%AA%D8%A7%D8%A8%D9%88%D8%AA-%D8%A8%D8%B1%D8%AC%D8%A7%D9%85-%D8%A7%D8%B3%D8%AA-%D8%A7%D8%B1%D9%88%D9%BE%D8%A7-%D8%A8%D8%A7-%D8%A7%DB%8C%D8%B1%D8%A7%D9%86-%D9%87%D9%85%DA%A9%D8%A7%D8%B1%DB%8C,توچی: اسنپ‌بک آخرین میخ بر تابوت برجام است/ اروپا با ایران همکاری کند,۱۵ مرداد ۱۴۰۴ / ۱۹:۰۲,"به گزارش ایسنا، «ناتالی توچی» مدیر مؤسسه امور بین‌المللی ایتالیا، استاد موسسه حکمرانی فراملی دانشگاه اروپا و مشاور ویژه «فدریکا موگرینی» مسئول پیشین سیاست خارجی اتحادیه اروپا، با بررسی پیامدهای جنگ اخیر ایران و رژیم صهیونیستی، هشدار داد که رویکرد جدید اروپا در قبال تهران به‌طور جدی از مسیر دیپلماسی فاصله گرفته و خطر بازگشت تحریم‌های سازمان ملل را افزایش داده است. توچی در یادداشتی در وبگاه «ورلد پالیتیک ریویو» نوشت: «جنگ ایران و اسرائیل در ژوئن پایان یافت، اما نتیجه آن یک آرامش کاذب بود. ظاهراً با هدف نابودی ظرفیت‌های هسته‌ای تهران، اسرائیل با حمایت آمریکا به ایران حمله کرد. آمریکا نیز با ادعای کاهش تنش مستقیماً با استفاده از بمب‌های سنگرشکن وارد جنگ شد. در نهایت، آتش‌بسی برقرار شد. آمریکا و اسرائیل با استناد به خسارات واردشده به تأسیسات و توان نظامی ایران، این جنگ را تضعیف‌کننده تهران می‌دانند و معتقدند که ایران اکنون مایل‌تر به بازگشت به میز مذاکره است. اما برخلاف ادعای آمریکا و اسرائیل، ایران این جنگ را نشان‌دهنده تاب‌آوری خود و محدودیت قدرت نظامی اسرائیل می‌داند.» به گفته او، هر ۲ طرف خود را برنده یا دست‌کم بازنده نمی‌دانند، که این می‌تواند به تداوم آتش‌بس کمک کند، اما هم تهران و هم تل‌آویو معتقدند که این آتش‌بس دوام نخواهد داشت و برای دور بعدی درگیری‌ها آماده می‌شوند.   جای خالی اروپا در میدان دیپلماسی در چنین شرایطی، توچی با اشاره به نقش مخرب اروپا علیه ایران و حمایت آن‌ها از جنایات رژیم صهیونیستی علیه ملت و تمامیت ارضی ایران تأکید کرد: «اروپا که هیچ نقش معناداری در جلوگیری، محدود کردن یا پایان جنگ ایفا نکرد، اکنون باید برای پایدار کردن آتش‌بس وارد عمل شود. این یعنی احیای ابتکارهای چندجانبه گذشته و ایجاد کانال‌های جدید برای تعامل با ایران. با این حال، طی ماه گذشته اروپا به‌جای این رویکرد، بر تهدید به بازگرداندن تحریم‌های سازمان ملل متمرکز بوده است؛ اقدامی که می‌تواند آخرین میخ بر تابوت توافق هسته‌ای (برجام) باشد.» او با اشاره به اینکه اتحادیه اروپا معمولاً به‌عنوان «غول اقتصادی و کوتوله ژئوپولیتیک» شناخته می‌شود، نوشت: «پرونده هسته‌ای ایران یک استثنا بود. مذاکرات با ایران در سال ۲۰۰۳ آغاز شد و قالب تروئیکای اروپایی (انگلیس، فرانسه و آلمان) شکل گرفت. یک سال بعد، ""خاویر سولانا"" نخستین مسئول سیاست خارجی اتحادیه اروپا، به این مذاکرات پیوست. سپس این فرمت به پنج به‌علاوه یک، شامل چین، روسیه و آمریکا گسترش یافت. در سال ۲۰۱۵، ""فدریکا موگرینی"" سومین مسئول سیاست خارجی اتحادیه اروپا، موفق به نهایی‌کردن برجام شد.» توچی افزود: «سه هدف اصلی اروپا در آن سال‌ها عبارت بود از: مهار برنامه هسته‌ای ایران، اثبات کارآمدی دیپلماسی چندجانبه و ایجاد پل بازگشت آمریکا به مذاکره پس از یکجانبه‌گرایی دولت ""جورج بوش"". تجربه تاریخی نشان می‌داد که جایگزین نظامی مؤثر نیست؛ همان‌طور که حمله اسرائیل به راکتور اوسیراک عراق در ۱۹۸۱ نه‌تنها برنامه هسته‌ای بغداد را متوقف نکرد، بلکه آن را تسریع کرد.»   تغییر رویکرد اروپا و روی آوردن به سیاست ضدایرانی توچی با بیان ادعای رد شده مبنی بر «همکاری نظامی ایران با روسیه در جنگ اوکراین» در تشریح رویکرد اروپا ادعا کرد: «حمله روسیه به اوکراین در فوریه ۲۰۲۲، نگاه اروپا به خاورمیانه و جهان جنوب را تغییر داد. همکاری نظامی ایران با روسیه باعث شد تهران به‌عنوان یک دشمن بالقوه دیده شود. خروج ایران از مذاکرات احیای برجام و نحوه برخورد این کشور با اعتراضات داخلی خود نیز این نگرش را تقویت کرد. حمله حماس به اسرائیل در اکتبر ۲۰۲۳ نیز موجب شد حمایت اروپا از تل‌آویو بی‌قید و شرط شود.» این ادعا درحالی است که ایران همواره ضمن حمایت از صلح در اوکراین، هرگونه ادعا مبنی بر نقش خود در این جنگ خونین را رد کرده است. از طرفی، توچی درحالی مدعی «خروج ایران» از مذاکرات احیای برجام می‌شود که به اذعان مقامات آمریکایی، این آمریکا و اروپا بودند که در مذاکرات کارشکنی کردند. با این وجود، مشاور موگرینی درباره موضع ضدایرانی قاره سبز نوشت: «در ابتدا، این تغییر به‌صورت انفعال نمود پیدا کرد. هنگامی که ترامپ دوباره رئیس‌جمهور شد و به احیای دیپلماسی با ایران ابراز تمایل کرد، اروپا هیچ تلاشی برای فعال‌سازی دوباره فرمت تروئیکای اروپایی و اتحادیه اروپا نکرد. سپس این انفعال به موضعی تهاجمی تبدیل شد؛ جایی که اروپا نه‌تنها حمله اسرائیل به ایران را محکوم نکرد، بلکه با استناد به ""حق دفاع"" آن را توجیه کرد. این در حالی بود که فرمت تروئیکای اروپایی و اتحادیه اروپا در دوره شکل‌گیری خود، مخالف جنگ‌های پیشگیرانه بود.»   تهدید مکانیسم ماشه و خطر بازگشت تحریم‌ها به گفته توچی، در حالی که جنگ به پایان رسیده، آتش‌بس همچنان بسیار شکننده است. او با اشاره به مذاکرات اخیر تروئیکای اروپایی و اتحادیه اروپا با ایران در استانبول، نوشت: «اروپا به همراه آمریکا تهدید کرده که اگر تا اوت پیشرفتی حاصل نشود، مکانیسم ماشه فعال و تحریم‌های سازمان ملل بازگردانده می‌شود. اگر فرضیه ضعف ایران درست نباشد، این تهدید نتیجه معکوس خواهد داشت و حتی می‌تواند مشروعیت شورای امنیت را تضعیف کند؛ چرا که روسیه، چین و بسیاری از کشورهای جهان جنوب این اقدام را غیرقانونی می‌دانند.» توصیه توچی به اروپا توچی تأکید کرد: «اروپا به‌جای دنبال‌کردن اهداف غیرواقع‌بینانه مانند توقف کامل غنی‌سازی ایران و پیوند زدن موضوع هسته‌ای به برنامه موشکی، باید از نفوذ محدود خود برای تشویق تهران به ازسرگیری همکاری با آژانس بین‌المللی انرژی اتمی، جلوگیری از خروج ایران از معاهده عدم اشاعه تسلیحات هسته‌ای و حمایت از بازگشت مسیر دیپلماسی ایران و آمریکا استفاده کند. شاید این اهداف کوچک‌تر از موفقیت‌های گذشته باشد، اما این کاهش نقش، نتیجه انتخاب‌های خود اروپاست.» انتهای پیام"
https://www.isna.ir/news/1404051509339/%D9%85%D9%82%D8%A7%D9%85-%D8%B3%D8%A7%D8%A8%D9%82-%D8%A2%D9%85%D8%B1%DB%8C%DA%A9%D8%A7%DB%8C%DB%8C-%D9%BE%D9%86%D8%AA%D8%A7%DA%AF%D9%88%D9%86-%D9%85%DB%8C-%D8%AA%D9%88%D8%A7%D9%86%D8%AF-%D8%A8%D8%A7-%D8%A7%DB%8C%D8%B1%D8%A7%D9%86-%D9%87%D8%B3%D8%AA%D9%87-%D8%A7%DB%8C-%DA%A9%D9%86%D8%A7%D8%B1-%D8%A8%DB%8C%D8%A7%DB%8C%D8%AF,مقام سابق آمریکایی:‌ پنتاگون می‌تواند با ایران هسته‌ای کنار بیاید,۱۵ مرداد ۱۴۰۴ / ۱۳:۲۱,به گزارش ایسنا، «رابرت جوزف» معاون پیشین وزیر امور خارجه آمریکا در امور کنترل تسلیحات و امنیت بین‌الملل اعلام کرد که احتمال کنار آمدن ایالات متحده با داشتن تسلیحات هسته‌ای از سوی کره شمالی را رد نمی‌کند. او این اظهارات را در جریان یک سمینار آنلاین که توسط بنیاد «واشنگتن تایمز» برگزار شد، مطرح کرد؛ نشستی که در شرایطی انجام شد که کره شمالی هرگونه گفت‌وگو با واشنگتن درباره خلع سلاح هسته‌ای را رد کرده است. رابرت جوزف در این نشست گفت: «فکر می‌کنم این احتمال وجود دارد — نمی‌دانم چقدر کم است — اما احتمال اینکه ایالات متحده تسلیم شود وجود دارد. اینکه ما بگوییم می‌توانیم با یک کره شمالیِ هسته‌ای زندگی کنیم، حتی اگر ۲۰۰ یا حتی ۴۰۰ کلاهک داشته باشد.» جوزف با اشاره به اینکه کره شمالی هیچ نشانه‌ای از تمایل به توقف برنامه هسته‌ای خود نشان نداده، گفت: «ما ۱۰ برابر این تعداد را داریم. می‌توانیم بازدارندگی داشته باشیم. البته تا به حال ندیدم که این موضوع به‌طور علنی مطرح شده باشد.» او همچنین در اشاره‌ای به مسئله هسته‌ای ایران گفت برخی افراد که وارد پنتاگون شده‌اند، دیدگاه‌هایی دارند مبنی بر اینکه آمریکا می‌تواند با یک ایرانِ هسته‌ای نیز کنار بیاید. در همین حال، کیم یو-جونگ، خواهر بانفوذ کیم جونگ-اون رهبر کره شمالی، اخیراً بار دیگر تأکید کرده است که پیونگ‌یانگ احتمال مذاکره درباره خلع سلاح هسته‌ای را رد می‌کند. با این حال، او ظاهراً راه را برای دیپلماسی با واشنگتن نبسته و گفته است که رابطه شخصی «دونالد ترامپ» رئیس‌جمهور آمریکا با کیم «بد نیست.» اظهارات او پس از آن بیان شد که یک مقام کاخ سفید در گفت‌وگو با خبرگزاری یونهاپ اعلام کرد ترامپ همچنان برای گفت‌وگو با هدف دستیابی به «خلع سلاح کامل» کره شمالی آمادگی دارد. در تعاملات دیپلماتیک اخیر، سئول و واشنگتن بار دیگر بر تعهد «قاطع» خود به «خلع سلاح کامل هسته‌ای» کره شمالی تأکید کرده‌اند. انتهای پیام
https://www.isna.ir/news/1404051509578/%D9%85%D9%88%D9%84%D8%B1-%D8%A8%D9%87-%D9%88%D9%86%DA%A9%D9%88%D9%88%D8%B1-%D9%BE%DB%8C%D9%88%D8%B3%D8%AA,مولر به ونکوور پیوست,۱۵ مرداد ۱۴۰۴ / ۲۱:۲۶,به گزارش ایسنا، توماس مولر یکی از اسطوره های بایرن به شمار می آید که سال ها با پیراهن این تیم درخشید و افتخار کسب کرد. توماس مولر به دوران حضورش در بایرن‌مونیخ پایان داد و تصمیم گرفت که راهی لیگ آمریکا شود. مولر ونکوور را به عنوان مقصد بعدی خود انتخاب کرد و رسما به این تیم پیوست. مولر ۲۵ سال برای بایرن مونیخ بازی کرد.او در  ۷۵۶ بازی، آمار ۲۵۰ گل و ۲۷۶ پاس گل را به ثبت رساند. انتهای پیام
https://www.isna.ir/news/1404051509184/%D8%AF%D8%B1-%D9%85%DB%8C%D8%A7%D9%86%D9%87-%D8%AA%D9%86%D8%B4-%D9%87%D8%A7%DB%8C-%D8%AF%D8%A7%D8%AE%D9%84%DB%8C-%D8%AA%D9%84-%D8%A2%D9%88%DB%8C%D9%88-%D8%AA%D8%B5%D9%85%DB%8C%D9%85-%D8%A7%D8%B4%D8%BA%D8%A7%D9%84-%D8%BA%D8%B2%D9%87-%D8%B1%D8%A7-%D8%A8%D8%B1%D8%B1%D8%B3%DB%8C-%D9%85%DB%8C-%DA%A9%D9%86%D8%AF,در میانه تنش‌های داخلی، تل‌آویو تصمیم اشغال غزه را بررسی می‌کند,۱۵ مرداد ۱۴۰۴ / ۰۹:۵۳,به گزارش ایسنا، کانال ۱۲ تلویزیون رژیم صهیونیستی گزارش داد تصمیم اشغال نوار غزه در جلسه فردا پنجشنبه در کابینه کوچک (کابینه امنیتی) بررسی خواهد شد. این اقدام بعد از آن صورت می‌گیرد که «بنیامین نتانیاهو» نخست وزیر رژیم صهیونیستی مذاکرات امنیتی گسترده‌ای را در دفترش درباره آینده عملیات نظامی در برگزار کرد. شبکه کان به نقل از یک منبع آگاه از جزئیات این جلسه اعلام کرد که نتانیاهو قصد اشغال نوار غزه را دارد. این تصمیم ابتدا در کابینه کوچک و سپس در کابینه اصلی برای اتخاذ تصمیم نهایی بررسی خواهد شد. دفتر بنیامین نتانیاهو اعلام کرد ارتش رژیم صهیونیستی آماده اجرای هرگونه تصمیمی است که کابینه امنیتی درباره غزه بگیرد. این در حالی است که اختلافات بین نتانیاهو و «ایال زامیر» رئیس ستاد ارتش رژیم صهیونیستی طی مذاکرات امنیتی روز سه‌شنبه بالا گرفت. زامیر به نتانیاهو نسبت به افتادن در دام نوار غزه هشدار داد و مخالفت خود را با اشغال نوار غزه اعلام کرد اما در عین حال تاکید کرد که ارتش به هرگونه اقدامی که مسئولان سیاسی اتخاذ کنند پایبند خواهد بود. از سوی دیگر قرار است بنیامین نتانیاهو امروز چهارشنبه با «یائیر لاپید» رهبر اپوزیسیون رژیم صهیونیستی برای کسب حمایت از تصمیم جنجالی خود درباره غزه دیدار کند. به رغم اینکه مخالفان رژیم صهیونیستی تاکید کرده‌اند نتانیاهو با شکست مواجه شده اما به نظر می‌رسد که نتانیاهو برای حمایت مخالفان جهت اشغال غزه تلاش می‌کند. این در حالی است که «یائیر لاپید» سه‌شنبه حمایت خود را از مخالفت زامیر با اشغال کامل نوار غزه اعلام کرد و انتقاد و حمله به زامیر را اقدامی بزدلانه خواند که به ارتش آسیب می‌زند. انتهای پیام
https://www.isna.ir/news/1404051509414/افزایش-آمار-شهدا-و-مجروحان-جنگ-غزه,افزایش آمار شهدا و مجروحان جنگ غزه,۱۵ مرداد ۱۴۰۴ / ۱۴:۵۷,به گزارش ایسنا، وزارت بهداشت غزه اعلام کرد: ظرف ۲۴ ساعت گذشته در حملات رژیم صهیونیستی ۱۳۸ نفر شهید و ۷۷۱ نفر زخمی شدند. طبق گزارش الجزیره، این وزارتخانه افزود: ظرف ۲۴ ساعت گذشته در پی تیراندازی به افرادی که منتظر کمک‌های بشردوستانه بودند ۸۷ نفر شهید و ۵۷۰ نفر زخمی شدند. این وزارتخانه تاکید کرد: تعداد قربانیان عملیات رژیم صهیونیستی از هفت اکتبر ۲۰۲۳ تاکنون به ۶۱ هزار و ۱۵۸ شهید و ۱۵۱ هزار و ۴۴۲ زخمی رسید. از سوی دیگر مدیر کل وزارت بهداشت غزه به الجزیره گفت: وضعیت نوار غزه هر روز بدتر می‌شود و این منطقه به یک منطقه مناسب برای شیوع بیماری‌ها تبدیل شده است. ۴۵ مورد ابتلا به سندرم گیلن باره ثبت شده است. وی گفت: موارد زیادی از مسمومیت در نوار غزه به دلیل آلودگی آب و غذا گزارش شده است. رژیم اشغالگر ساکنان نوار غزه را با بمباران، گرسنگی و تمام ابزارهای ممکن می‌کشد. پرتاب هوایی کمک‌ها یک امر شرم آور است. کسانی هستند که به دلیل این مسئله جان خود را از دست داده‌اند. همچنین مدیر مجتمع پزشکی الشفا اعلام کرد: فشار بر بیمارستان‌های نوار غزه بسیار زیاد است. به دلیل عدم گنجایش بیمارستان‌ها احتمالا برخی از مجروحان را از دست بدهیم. میزان ازدحام در بیمارستان‌ها از ۳۰۰ درصد عبور کرده است. مواد بیهوشی ظرف ۴۸ ساعت در نوار غزه تمام خواهد شد. وی گفت: ما ذخیره کافی از واحدهای خون نداریم. ظرف پنج روز ۵۵۰ نفر در نوار غزه شهید و هزاران نفر زخمی شده‌اند. انتهای پیام
https://www.isna.ir/news/1404051509457/حزب-الله-دولت-اشتباه-بزرگی-کرد-حفظ-سلاح-مقاومت-ضروری-است,حزب‌الله: دولت اشتباه بزرگی کرد؛ حفظ سلاح مقاومت، ضروری است,۱۵ مرداد ۱۴۰۴ / ۱۶:۰۱,به گزارش ایسنا، حزب‌الله لبنان در بیانیه‌ای اعلام کرد: دولت نواف سلام، نخست وزیر لبنان در اتخاذ تصمیمی برای خلع لبنان از سلاح مقاومت در برابر دشمن اسرائیلی مرتکب اشتباه بزرگی شد چرا که این مسئله منجر به تضعیف قدرت لبنان و موضع آن در برابر ادامه تجاوز اسرائیل و آمریکا می‌شود و آنچه را که اسرائیل نتوانست در تجاوز خود علیه لبنان به دست آورد برای آن محقق می‌کند. ما با نبردی با اسرائیل مواجه شدیم که منجر به توافقی برای ملزم کردن اسرائیل به توقف تجاوز خود و عقب نشینی از لبنان شد. در بیانیه حزب الله آمده است: این تصمیم نقض واضح و مخالفت با بیانیه وزارتی دولت است که در بند پنجم آن این متن آمده است که دولت بر اساس منشور وفاق ملی در توافق‌نامه طائف ملزم به اتخاذ اقدامات لازم برای آزادی تمام اراضی لبنان از اشغالگری اسرائیل و گسترش حاکمیت بر تمام خاک خود و استقرار ارتش لبنان در منطقه مرزی است. حفظ قدرت لبنان و سلاح مقاومت در راستای قدرت لبنان و جزو اقدامات لازم است. تلاش برای افزایش قدرت لبنان با مسلح کردن ارتش و تقویت آن برای بیرون راندن دشمن اسرائیلی از خاک لبنان از جمله اقدامات لازم است. در بیانیه حزب الله لبنان آمده است: این تصمیم نتیجه دیکته‌های تام باراک، فرستاده آمریکاست. این تصمیم کاملا منفعت اسرائیل را محقق می‌کند و لبنان را در برابر دشمن اسرائیلی بدون هیچ بازدارندگی قرار می‌دهد. در این بیانیه تاکید شده است: خروج وزرای حزب‌الله و جنبش أمل از جلسه بیانگر مخالفت با این تصمیم و مخالفت مقاومت و مخالفت مردمی گسترده با تصمیم تسلیم شدن لبنان در برابر قیمومیت آمریکا و اشغالگری اسرائیل است. این اقدام حاکمیت لبنان را از بین می‌برد و دست اسرائیل را برای بازی کردن با امنیت، سرزمین، سیاست و آینده لبنان باز می‌گذارد. در بیانیه حزب الله لبنان آمده است: ما مایل به مذاکره و پایان تجاوز اسرائیل علیه لبنان و آزادسازی سرزمین خود و آزادی اسرا و تلاش برای بازسازی و آماده بررسی استراتژی امنیت ملی هستیم. ابتدا باید توافق توسط اسرائیل اجرا شود و دولت باید به عنوان اولویت اقدامات لازم برای آزادسازی تمام خاک لبنان از اشغالگری اسرائیل را اتخاذ کند. روز سه‌شنبه «نواف سلام» نخست‌وزیر لبنان تاکید کرد که ارتش مکلف به وضع طرحی برای انحصار سلاح تا پیش از پایان سال جاری شده است. نخست وزیر لبنان پس از پایان جلسه دولت گفت که بررسی پیشنهاد آمریکا روز پنجشنبه تکمیل می‌شود. وی افزود که ارتش مکلف شده، طرحی اجرایی برای انحصار سلاح تا پیش از پایان سال جاری وضع کند. نخست وزیر لبنان تصریح کرد که ارتش مکلف شده طرح وضع شده تا پیش از ۳۱ اوت به دولت ارائه دهد. انتهای پیام
https://www.isna.ir/news/1404051509455/گزارش-بلومبرگ-از-اقدام-دولت-لبنان-علیه-حزب-الله,گزارش بلومبرگ از اقدام دولت لبنان علیه حزب‌الله,۱۵ مرداد ۱۴۰۴ / ۱۵:۵۹,به گزارش ایسنا، دولت لبنان به ارتش این کشور ماموریت داده تا یک برنامه اقدام برای تحت کنترل درآوردن تمام سلاح‌ها در این کشور جنگ‌زده تا پایان سال تنظیم کند. این اقدام ممکن است تنش‌ها میان مقامات و حزب‌الله لبنان را تشدید کند.  خبرگزاری بلومبرگ با انتشار این مطلب گزارش داد: دولت «نواف سلام» نخست‌وزیر لبنان که پس از توافق آتش‌بسی تشکیل شد که به جنگ دو ماهه اسرائیل و حزب‌الله پایان داد، قصد دارد اصلاحات لازم برای غلبه بر بحران مالی مزمن را انجام دهد. رسانه آمریکایی نوشته خلع سلاح حزب‌الله لبنان که به ادعای آن «در جریان تهاجم اسرائیل در اواخر ۲۰۲۴ به شدت تضعیف شده‌ است»، گامی کلیدی برای نزدیک شدن به خواسته‌های آمریکا و رژیم صهیونیستی محسوب می‌شود اما حزب‌الله با آن مخالف است.  خبرگزاری دولتی ان‌ان‌ای گزارش داد که نواف سلام روز سه‌شنبه(دیروز) اعلام کرد که ارتش لبنان باید طرح پیشنهادی را تا پایان اوت به دولت ارائه دهد. او افزود که این اقدام پس از بررسی پیشنهادهای آمریکا انجام شده است و هیات دولت روز پنجشنبه(فردا) بیشتر درباره آن بحث خواهد کرد. اگرچه، شیخ «نعیم قاسم» دبیرکل حزب‌الله اعلام کرد این جنبش از قدرت نظامی خود دست نخواهد کشید. او سه‌شنبه در یک سخنرانی تلویزیونی گفت: ما نمی‌توانیم به هیچ برنامه زمانی تحت تجاوز اسرائیل تن دهیم. نمی‌توانیم بپذیریم لبنان به تدریج از قدرت خود چشم بپوشد در حالی که تمام برگ‌های برنده در دست دشمن صهیونیستی باقی است.  ارتش رژیم صهیونیستی به‌رغم توافق آتش‌بس، به حملات خود به مواضع حزب‌الله، به ویژه در جنوب لبنان ادامه داده است. شیخ نعیم قاسم هشدار داد که هرگونه تهاجم گسترده رژیم صهیونیستی با واکنش حزب‌الله و پرتاب موشک به سوی این رژیم روبرو خواهد شد.  بر اساس گزارش بانک جهانی، جنگ سال گذشته بحران اقتصادی لبنان را تشدید کرد و حدود ۱۴ میلیارد دلار خسارت به بار آورد. دولت لبنان امیدوار است به توافقی با صندوق بین‌المللی پول برای تضمین یک بسته مالی دست یابد. انتهای پیام
https://www.isna.ir/news/1404051509496/%D9%85%D8%A7%D9%86%D8%B9-%D8%AA%D8%B1%D8%A7%D8%B4%DB%8C-%D8%B5%D9%87%DB%8C%D9%88%D9%86%DB%8C%D8%B3%D8%AA-%D9%87%D8%A7-%D8%AF%D8%B1-%D9%85%D8%B3%DB%8C%D8%B1-%D8%B9%D8%A8%D9%88%D8%B1-%DA%A9%D8%A7%D9%85%DB%8C%D9%88%D9%86-%D9%87%D8%A7%DB%8C-%D8%AD%D8%A7%D9%85%D9%84-%DA%A9%D9%85%DA%A9-%D8%A8%D9%87-%D8%BA%D8%B2%D9%87,مانع‌تراشی صهیونیست‌ها در مسیر عبور کامیون‌های حامل کمک به غزه,۱۵ مرداد ۱۴۰۴ / ۱۷:۳۴,به گزارش ایسنا، دولت اردن روز چهارشنبه اعلام کرد که شهرک‌نشینان صهیونیست، مانع عبور کامیون‌های کمک‌های بشردوستانه به غزه شدند. بر اساس بیانیه دولت اردن، این برای دومین بار طی روزهای گذشته است که شهرک‌نشینان مانع عبور کمک‌ها می‌شوند. دولت اردن اعلام کرد رژیم صهیونیستی تدابیر قاطعانه برای جلوگیری از این ناآرامی‌ها را اتخاذ نکرده است. سخنگوی دولت اردن گفت که این کاروان متشکل از ۳۰ کامیون حامل کمک‌های بشردوستانه بود. وی افزود که ورود این کامیون‌ها در پی نقض توافقات امضا شده به تأخیر افتاد؛ امری که نیازمند مداخله جدی رژیم صهیونیستی است. انتهای پیام
https://www.isna.ir/news/1404051509549/%D8%AF%D9%88-%D9%88%D8%B2%DB%8C%D8%B1-%D8%BA%D9%86%D8%A7-%D8%AF%D8%B1-%D8%B3%D8%A7%D9%86%D8%AD%D9%87-%D8%B3%D9%82%D9%88%D8%B7-%D8%A8%D8%A7%D9%84%DA%AF%D8%B1%D8%AF-%D8%AC%D8%A7%D9%86-%D8%A8%D8%A7%D8%AE%D8%AA%D9%86%D8%AF,دو وزیر غنا در سانحه سقوط بالگرد جان باختند,۱۵ مرداد ۱۴۰۴ / ۱۹:۴۰,به گزارش ایسنا، در خبر دفتر ریاست جمهوری غنا آمده که برخی مقامات ارشد دیگر این کشور نیز در بالگرد حضور داشتند اما وضعیت فعلی آن‌ها هنوز مشخص نیست. علت سقوط نیز همچنان نامعلوم است. انتهای پیام
https://www.isna.ir/news/1404051509570/%D8%AA%DB%8C%D8%B1%D8%A7%D9%86%D8%AF%D8%A7%D8%B2%DB%8C-%D8%AF%D8%B1-%D9%BE%D8%A7%DB%8C%DA%AF%D8%A7%D9%87-%D8%A7%D8%B1%D8%AA%D8%B4-%D8%A2%D9%85%D8%B1%DB%8C%DA%A9%D8%A7-%DA%86%D9%86%D8%AF%DB%8C%D9%86-%DA%A9%D8%B4%D8%AA%D9%87-%D9%88-%D8%B2%D8%AE%D9%85%DB%8C-%D8%A8%D8%B1%D8%AC%D8%A7%DB%8C-%DA%AF%D8%B0%D8%A7%D8%B4%D8%AA,تیراندازی در پایگاه ارتش آمریکا چندین کشته و زخمی برجای گذاشت,۱۵ مرداد ۱۴۰۴ / ۲۰:۵۹,به گزارش ایسنا، پایگاه ارتش فورت استوارت در ایالت جورجیای آمریکا شامگاه چهارشنبه اعلام کرد که در پی وقوع یک حادثه تیراندازی فعال در این پایگاه چندین سرباز کشته و زخمی شده‌اند. طبق گزارش شبکه «تی آر تی گلوبال»، جزئیات بیشتری از جمله شمار دقیق تلفات یا شدت جراحات تا این لحظه اعلام نشده است. اما فرمانده پایگاه مشترک فورت استوارت-هانتر دستور قرنطینه در منطقه تیپ دوم زرهی رزمی (۲ABCT) شامل دو فرودگاه ارتش «رایت» و «ایوانز» را صادر کرد. در بیانیه این پایگاه آمده است: «فوراً محل کار خود را قرنطینه کنید، در داخل ساختمان بمانید و تمام پنجره‌ها و درها را ببندید و قفل کنید. خطوط تلفن را باز نگه دارید و حضور خود را به مافوق گزارش دهید.» سرهنگ «آنجل تومکو» نیز به خبرگزاری آمریکایی «آسوشیتدپرس» گفت: «در حال ارزیابی وضعیت هستیم، اما می‌توانیم وقوع تیراندازی فعال را تأیید کنیم.» وی افزود هنوز مشخص نیست که آیا کسی در این حادثه زخمی شده است یا خیر. پایگاه فورت استوارت که در جنوب‌غربی شهر ساوانا واقع شده، بزرگ‌ترین پایگاه ارتش آمریکا در شرق رودخانه می‌سی‌سی‌پی محسوب می‌شود. انتهای پیام
https://www.isna.ir/news/1404051509495/%D9%BE%D8%B1%D9%88%D8%A7%D8%B2-%D9%87%D9%88%D8%A7%D9%BE%DB%8C%D9%85%D8%A7%DB%8C-%D8%B4%D9%86%D8%A7%D8%B3%D8%A7%DB%8C%DB%8C-%D9%87%D8%B3%D8%AA%D9%87-%D8%A7%DB%8C-%D8%A2%D9%85%D8%B1%DB%8C%DA%A9%D8%A7-%D9%86%D8%B2%D8%AF%DB%8C%DA%A9-%D9%BE%D8%A7%DB%8C%DA%AF%D8%A7%D9%87-%D9%87%D8%A7%DB%8C-%D8%A7%D8%AA%D9%85%DB%8C-%D8%B1%D9%88%D8%B3%DB%8C%D9%87,پرواز هواپیمای شناسایی هسته‌ای آمریکا نزدیک پایگاه‌های اتمی روسیه,۱۵ مرداد ۱۴۰۴ / ۱۷:۳۳,به گزارش ایسنا، آمریکا یک فروند هواپیمای شناسایی WC-135 موسوم به «نشانگر هسته‌ای» را به سمت پایگاه‌های اتمی روسیه در منطقه مورمانسک اعزام کرده است. طبق گزارش پایگاه خبری «نیوزویک»، این اقدام تنها چند روز پس از آن صورت می‌گیرد که «دونالد ترامپ» رئیس‌جمهور آمریکا دستور استقرار زیردریایی‌های هسته‌ای این کشور در منطقه‌ای نامعلوم در نزدیکی روسبه را صادر کرد؛ اقدامی که در واکنش به اظهارات «دیمیتری مدودف» رئیس‌جمهور پیشین روسیه و معاون کنونی شورای امنیت فدراسیون روسیه انجام شد. هنوز مشخص نیست که پرواز این هواپیمای شناسایی در نزدیکی پایگاه‌های هسته‌ای روسیه ارتباط مستقیمی با دستور ترامپ دارد یا خیر، اما هم‌زمانی این دو رویداد گمانه‌زنی‌ها درباره تشدید رقابت هسته‌ای میان واشنگتن و مسکو را افزایش داده است. هواپیمای WC-135 که در میان کارشناسان نظامی به «نشانگر هسته‌ای» شهرت دارد، قادر به شناسایی و نمونه‌برداری از ذرات رادیواکتیو در جو است و معمولاً در عملیات‌های مرتبط با پایش فعالیت‌های هسته‌ای یا در پی وقوع انفجارهای اتمی به کار گرفته می‌شود. تنش‌ها میان واشنگتن و مسکو پس از تهدیدات هسته‌ای اخیر در پی جنگ اوکراین و تبادل شدید لفظی میان مدودف و ترامپ، وارد مرحله تازه‌ای شده است. این در حالی است که روسیه بارها نسبت به اقدامات تحریک‌آمیز آمریکا در نزدیکی مرزهایش هشدار داده و آن را تهدیدی برای امنیت ملی خود توصیف کرده است. انتهای پیام
https://www.isna.ir/news/1404051509183/تبریک-عراقچی-به-لاریجانی,تبریک عراقچی به لاریجانی,۱۵ مرداد ۱۴۰۴ / ۰۹:۵۱,به گزارش ایسنا، «سید عباس عراقچی» وزیر امور خارجه جمهوری اسلامی ایران طی پیامی به «علی لاریجانی»، انتصاب وی به‌عنوان دبیر جدید شورای عالی امنیت ملی را تبریک گفت و برای او در مسئولیت جدید آرزوی توفیق و موفقیت کرد. متن پیام وزیر امور خارجه به شرح زیر است: بسم‌الله الرحمن الرحیم برادر ارجمند جناب آقای دکتر علی اردشیر لاریجانی سلام علیکم انتصاب شایسته جنابعالی به دبیری شورای عالی امنیت ملی جمهوری اسلامی ایران را تبریک عرض می‌کنم و از خداوند بزرگ برای جنابعالی در این مسئولیت بسیار مهم توفیق روزافزون مسئلت دارم. اینجانب و همکارانم در وزارت امور خارجه آماده همکاری نزدیک و صمیمانه با جنابعالی برای ایفای وظیفه خطیر دبیری شورای عالی امنیت ملی، به‌ویژه در عرصه دیپلماسی و سیاست خارجی، در راستای صیانت از منافع و امنیت ملی ایران و تقویت اقتدار و پیشرفت همه جانبه کشورمان هستیم. بر خود فرض می‌دانم از تلاش‌ها و زحمات برادر بزرگوارم جناب آقای «علی‌اکبر احمدیان» در دوره عهده‌داری این مسئولیت قدردانی کرده و برایشان سلامتی و سربلندی آرزو نمایم. سید عباس عراقچی وزیر امور خارجه انتهای پیام
https://www.isna.ir/news/1404051509317/%DA%86%D8%B1%D8%AE%D8%B4-%D8%A8%D9%87-%D8%B3%D9%85%D8%AA-%D8%AA%D8%B3%D9%84%DB%8C%D8%AD%D8%A7%D8%AA-%D8%A7%D8%B1%D9%88%D9%BE%D8%A7%DB%8C%DB%8C-%D8%A7%D8%B3%D9%BE%D8%A7%D9%86%DB%8C%D8%A7-%D8%A7%D8%B2-%D8%AE%D8%B1%DB%8C%D8%AF-%D8%A7%D9%81-%DB%B3%DB%B5-%D9%85%D9%86%D8%B5%D8%B1%D9%81-%D8%B4%D8%AF,چرخش به سمت تسلیحات اروپایی؛ اسپانیا از خرید اف-۳۵ منصرف شد,۱۵ مرداد ۱۴۰۴ / ۱۲:۵۰,به گزارش ایسنا، منابع آگاه در دولت اسپانیا گزارش دادند که این کشور برنامه خود برای خرید جنگنده‌های آمریکایی اف-۳۵ را کنار گذاشته است. در بودجه سال ۲۰۲۳ اسپانیا، مبلغ ۶.۲۵ میلیارد یورو برای خرید جنگنده‌های جدید اختصاص یافته بود، ادواتی که توسط شرکت آمریکایی «لاکهید مارتین» تولید می‌شوند. با این حال، تصمیم دولت برای اختصاص بخش اعظم بودجه اضافی ۱۰.۵ میلیارد یورویی امسال در بخش دفاعی به خریدهای داخل اروپا، امکان خرید جنگنده‌های ساخت آمریکا را منتفی کرده است. «پدرو سانچز» نخست‌وزیر اسپانیا اوایل امسال اعلام کرده بود که قصد دارد بودجه دفاعی را افزایش دهد تا به هدف ۲ درصدی تولید ناخالص داخلی تعیین‌شده توسط ناتو دست یابد. او با این حال در جریان نشستی در ماه ژوئن از افزایش این رقم به ۵ درصد – که هدف جدید اعضای این ائتلاف است - خودداری کرد. موضع سانچز با انتقاد شدید «دونالد ترامپ» رئیس‌جمهور ایالات متحده مواجه شد. ترامپ تهدید کرده بود که در واکنش به این تصمیم، تعرفه‌های بیشتری بر کالاهای اسپانیایی اعمال خواهد کرد. سخنگویان وزارت دفاع اسپانیا و شرکت لاکهید مارتین هنوز واکنشی به گزارش ال‌پائیس نشان نداده‌اند. انتهای پیام
https://www.isna.ir/news/1404051509572/%D8%AA%D8%B8%D8%A7%D9%87%D8%B1%D8%A7%D8%AA-%D8%B4%D9%87%D8%B1%DA%A9-%D9%86%D8%B4%DB%8C%D9%86%D8%A7%D9%86-%D8%B5%D9%87%DB%8C%D9%88%D9%86%DB%8C%D8%B3%D8%AA%DB%8C-%D8%A7%D8%B7%D8%B1%D8%A7%D9%81-%D9%88%D8%B2%D8%A7%D8%B1%D8%AA-%D8%AC%D9%86%DA%AF-%D8%AF%D8%B1-%D8%A7%D8%B9%D8%AA%D8%B1%D8%A7%D8%B6-%D8%A8%D9%87-%D8%A7%D8%B4%D8%BA%D8%A7%D9%84,تظاهرات شهرک‌نشینان صهیونیستی اطراف وزارت جنگ در اعتراض به اشغال غزه,۱۵ مرداد ۱۴۰۴ / ۲۱:۰۰,به گزارش ایسنا، رسانه‌های صهیونیستی گزارش کردند معترضان در اعتراض به تصمیم کابینه نتانیاهو برای اشغال نوار غزه، اطراف وزارت جنگ رژیم صهیونیستی دست به تظاهرات زدند. به گزارش این رسانه‌های صهیونیستی، معترضان خواستار عدم عملیات نظامی در مناطقی از غزه هستند که احتمال وجود زندانیان صهیونیستی در آنها وجود دارد. در همین حال، کمیته خانواده‌های زندانیان صهیونیستی در غزه از «ایال زامیر» رئیس ستاد ارتش رژیم صهیونیستی خواستند استعفا ندهد، به موضع خود پایبند باشد و اراده توده‌های شهرک‌نشینان صهیونیستی را بیان کند. آنها خاطرنشان کردند که رئیس ستاد می‌داند که راه پیروزی، توقف جنگ و بازگشت زندانیان از غزه است. پیش از این رسانه‌های عبری گزارش دادند که «بنیامین نتانیاهو» نخست وزیر رژیم صهیونیستی تصمیم به اشغال کامل نوار غزه گرفته است و اختلافاتی بین وی و ایال زامیر، رئیس ستاد ارتش این رژیم بر سر این مسئله به وجود آمده است. زامیر با اشغال نوار غزه مخالفت کرده است. انتهای پیام
https://www.isna.ir/news/1404051509151/ده-ها-شهید-و-زخمی-در-حملات-رژیم-صهیونیستی-به-غزه,ده‌ها شهید و زخمی در حملات رژیم صهیونیستی به غزه,۱۵ مرداد ۱۴۰۴ / ۰۸:۵۴,به گزارش ایسنا، منبعی در بیمارستان العوده در نوار غزه اعلام کرد در حمله هوایی رژیم صهیونیستی به منزلی در اردوگاه الجدید در النصیرات در مرکز نوار غزه پنج نفر از جمله یک زن و دو کودک شهید و  ۲۵ نفر  زخمی شدند که بیشتر آنها کودک هستند. طبق گزارش الجزیره، دفتر اطلاع رسانی دولتی در غزه اعلام کرد در پی واژگونی یک کامیون روی ده‌ها تن از افرادی که منتظر کمک‌ها در مرکز نوار غزه بودند ۲۰ نفر شهید و ده‌ها نفر زخمی شدند. این دفتر اعلام کرد: این کامیون بعد از آن واژگون شد که رژیم اشغالگر آن را مجبور به ورود از یک راه ناامن کرد. این مسئله نشان دهنده تلاش عمدی رژیم اشغالگر برای کشاندن غیرنظامیان به مسیرهای خطر و قتل است. ارتش رژیم صهیونیستی حمله هوایی را به کلینیک آژانس امدادرسانی به آوارگان فلسطینی (آنروا) در غرب شهر غزه انجام داد. منابعی در بیمارستان‌های غزه اعلام کردند از صبح سه شنبه تاکنون ۸۸ نفر به دست ارتش رژیم صهیونیستی به شهادت رسیدند که ۶۳ تن از آنها از افراد منتظر در صف کمک‌های بشردوستانه بودند. انتهای پیام
https://www.isna.ir/news/1404051509485/گفت-وگوی-تلفنی-وزیر-خارجه-مصر-با-عراقچی-و-گروسی,گفت‌وگوی تلفنی وزیر خارجه مصر با عراقچی و گروسی,۱۵ مرداد ۱۴۰۴ / ۱۷:۰۹,به گزارش ایسنا، وزارت خارجه مصر روز چهارشنبه و در بیانیه‌ای اعلام کرد «بدر عبدالعاطی» وزیر خارجه این کشور تماس تلفنی جداگانه‌ای با «سید عباس عراقچی»، وزیر امور خارجه ایران و «رافائل گروسی» مدیر کل آژانس بین‌المللی انرژی اتمی برقرار کرد. در این بیانیه آمده است این تماس‌ها در چارچوب تلاش‌های مصر با هدف تثبیت آرامش، کاهش تشدید و تنش‌ها، ترویج راه‌حل‌های مسالمت‌آمیز، از سرگیری مذاکرات در مورد برنامه هسته‌ای ایران و پیشبرد روند سیاسی و صلح‌آمیز صورت می‌گیرد. وزارت خارجه مصر امروز چهارشنبه اعلام کرد در جریان تماس با وزیر امور خارجه ایران، عبدالعاطی بر اهمیت پایبندی به کانال‌های دیپلماتیک و هموار کردن راه برای از سرگیری همکاری با آژانس بین‌المللی انرژی اتمی تأکید کرد، به گونه‌ای که به بازگرداندن اعتماد و ایجاد فضایی حمایتی برای دستیابی به امنیت و ثبات در منطقه کمک کند. انتهای پیام
https://www.isna.ir/news/1404051509455/%DA%AF%D8%B2%D8%A7%D8%B1%D8%B4-%D8%A8%D9%84%D9%88%D9%85%D8%A8%D8%B1%DA%AF-%D8%A7%D8%B2-%D8%A7%D9%82%D8%AF%D8%A7%D9%85-%D8%AF%D9%88%D9%84%D8%AA-%D9%84%D8%A8%D9%86%D8%A7%D9%86-%D8%B9%D9%84%DB%8C%D9%87-%D8%AD%D8%B2%D8%A8-%D8%A7%D9%84%D9%84%D9%87,گزارش بلومبرگ از اقدام دولت لبنان علیه حزب‌الله,۱۵ مرداد ۱۴۰۴ / ۱۵:۵۹,به گزارش ایسنا، دولت لبنان به ارتش این کشور ماموریت داده تا یک برنامه اقدام برای تحت کنترل درآوردن تمام سلاح‌ها در این کشور جنگ‌زده تا پایان سال تنظیم کند. این اقدام ممکن است تنش‌ها میان مقامات و حزب‌الله لبنان را تشدید کند.  خبرگزاری بلومبرگ با انتشار این مطلب گزارش داد: دولت «نواف سلام» نخست‌وزیر لبنان که پس از توافق آتش‌بسی تشکیل شد که به جنگ دو ماهه اسرائیل و حزب‌الله پایان داد، قصد دارد اصلاحات لازم برای غلبه بر بحران مالی مزمن را انجام دهد. رسانه آمریکایی نوشته خلع سلاح حزب‌الله لبنان که به ادعای آن «در جریان تهاجم اسرائیل در اواخر ۲۰۲۴ به شدت تضعیف شده‌ است»، گامی کلیدی برای نزدیک شدن به خواسته‌های آمریکا و رژیم صهیونیستی محسوب می‌شود اما حزب‌الله با آن مخالف است.  خبرگزاری دولتی ان‌ان‌ای گزارش داد که نواف سلام روز سه‌شنبه(دیروز) اعلام کرد که ارتش لبنان باید طرح پیشنهادی را تا پایان اوت به دولت ارائه دهد. او افزود که این اقدام پس از بررسی پیشنهادهای آمریکا انجام شده است و هیات دولت روز پنجشنبه(فردا) بیشتر درباره آن بحث خواهد کرد. اگرچه، شیخ «نعیم قاسم» دبیرکل حزب‌الله اعلام کرد این جنبش از قدرت نظامی خود دست نخواهد کشید. او سه‌شنبه در یک سخنرانی تلویزیونی گفت: ما نمی‌توانیم به هیچ برنامه زمانی تحت تجاوز اسرائیل تن دهیم. نمی‌توانیم بپذیریم لبنان به تدریج از قدرت خود چشم بپوشد در حالی که تمام برگ‌های برنده در دست دشمن صهیونیستی باقی است.  ارتش رژیم صهیونیستی به‌رغم توافق آتش‌بس، به حملات خود به مواضع حزب‌الله، به ویژه در جنوب لبنان ادامه داده است. شیخ نعیم قاسم هشدار داد که هرگونه تهاجم گسترده رژیم صهیونیستی با واکنش حزب‌الله و پرتاب موشک به سوی این رژیم روبرو خواهد شد.  بر اساس گزارش بانک جهانی، جنگ سال گذشته بحران اقتصادی لبنان را تشدید کرد و حدود ۱۴ میلیارد دلار خسارت به بار آورد. دولت لبنان امیدوار است به توافقی با صندوق بین‌المللی پول برای تضمین یک بسته مالی دست یابد. انتهای پیام
https://www.isna.ir/news/1404051509584/%D8%A2%D8%AF%D8%A7%D9%86-%D8%A7%D8%B3%D8%AA%D9%82%D9%84%D8%A7%D9%84%DB%8C-%DA%A9%D8%A7%D9%BE%DB%8C%D8%AA%D8%A7%D9%86%DB%8C-%D8%B4%D8%B1%DB%8C%D9%81%DB%8C-%D9%88-%D8%AD%D8%B6%D9%88%D8%B1-%D8%B3%DB%8C%D8%AF%D8%A7%DA%A9%D9%88%D9%81,آدان استقلالی، کاپیتانی شریفی و حضور سیداکوف!,۱۵ مرداد ۱۴۰۴ / ۲۱:۴۶,به گزارش ایسنا، مذاکره کریستیانو رونالدو با گرینوود جواب داد و این ستاره سرشناس در آستانه پوشیدن پیراهن النصر است. فعالیت النصر با رهبری کریستیانو رونالدو در فصل نقل و انتقالات تابستانی ادامه دارد. واکنش رئیس فدراسیون به وزنه زدن کیانوش رستمی برای یک کشور دیگر در جهانی نروژ رییس فدراسیون وزنه‌برداری اوضاع تیم ملی و شانس مدال ایران را در قهرمانی جهان ۲۰۲۵ نروژ تشریح کرد. سجاد انوشیروانی در گفت‌وگو با ایسنا درباره‌ی وضعیت وزنه‌برداران در قهرمانی جهان ۲۰۲۵ نروژ بیان کرد: تغییرات اوزان باعث شد پیچیدگی‌هایی در تاکتیک‌ ما به وجود بیاید. تعدادی از وزنه‌برداران وارد وزن جدید شدند و باید به رکوردهایی برسند تا دوباره مدعی شوند. با این حال در مسابقات قهرمانی جهان همه وزنه‌برداران شانس دارند فقط باید در روز مسابقه خوب عمل کنند. بازگشت مغانلو به پرسپولیس منتفی شد شهریار مغانلو که گمانه زنی ها درباره بازگشت او به پرسپولیس زیاد بود تصمیم گرفت به حضورش در اتحاد کلباء ادامه دهد. شهریار مغانلو یکی از گزینه های پرسپولیس برای تقویت خط حمله بود. حسین شمس: شگفتی پشت شگفتی در حال رقم خوردن است پیشکسوت فوتسال ایران در ارزیابی از لیگ برتر گفت: نتایج نشان می‌دهد که لیگ برتر امسال استثنایی و غیرقابل پیش‌بینی خواهد بود. استقلال در سوپرجام مهمان شد/ ۳۰ هزار بلیت فروخته می شود استقلال در دیدار سوپرجام مهمان تراکتور خواهد بود. مراسم قرعه کشی تعیین میزبانی سوپرجام امروز با حضورمحمدرضا کشوری فرد دبیرسازمان لیگ، امیرحسین روشنک مسئول لیگ برتر،  بیژن طاهری مدیر تیم استقلال و شیرازی نماینده  تیم تراکتور تبریز در سازمان لیگ برگزار شد. مشهد، ‌میزبان بازی تراکتور - استقلال در هفته اول لیگ برتر دیدار تراکتور و استقلال در هفته نخست در ورزشگاه امام رضا مشهد برگزار می‌شود. با اعلام سازمان لیگ، مسابقه دو تیم تراکتور ـ استقلال ساعت ۱۹ روز سه شنبه ۲۸ مرداد ماه در ورزشگاه امام رضا(ع) شهر مشهد برگزار می‌شود. مرتضی شریفی کاپیتان تیم ملی والیبال شد/ اهدای پیراهن تیم ملی به وزیر ورزش مرتضی شریفی به عنوان کاپیتان تیم ملی والیبال ایران در مسابقات قهرمانی جهان معرفی شد. در جریان بازدید احمد دنیامالی وزیر ورزش از اردوی تیم ملی والیبال، مرتضی شریفی که در لیگ ملت‌ها درخشش فوق العاده ای داشت، به عنوان کاپیتان جدید تیم ملی والیبال انتخاب شد. حضور قهرمان روس کشتی آزاد جهان و المپیک در مسابقات جهانی کرواسی دارنده چهار مدال طلای جهان و المپیک به عنوان آزادکار وزن ۷۴ کیلوگرم روسیه در رقابت‌های جهانی کرواسی انتخاب شد. در جریان دیدار انتخابی وزن ۷۴ کیلوگرم کشتی آزاد روسیه، زائوربک سیداکوف، دارنده چهار مدال طلای جهان و المپیک، مقابل امام گانیشوف، نفر اول رقابت‌های قهرمانی روسیه، به روی تشک رفت و در پایان با نتیجه شش بر سه به برتری رسید و به عنوان نماینده روسیه در مسابقات جهانی ۲۰۲۵ انتخاب شد. آدان استقلالی شد دروازه‌بان سابق رئال مادرید به استقلال تهران پیوست. آنتونیو آدان، دروازه‌بان سابق رئال مادرید، با عقد قراردادی یک‌ساله به استقلال پیوست. پیاتزا: شعبده باز نیستم/ حس کردم کاپیتان تیم ملی باید عوض شود روبرتو پیاتزا سرمربی تیم ملی والیبال می گوید در جریان لیگ ملتها حس کرده که کاپیتان تیم ملی باید تغییر کند و به همین خاطر مرتضی شریفی را انتخاب کرده است. انتهای پیام
