url,title,date,content
https://www.isna.ir/news/1404051408977/%D9%86%D8%A7%D9%86-%D8%AA%D9%88%DB%8C%D9%88%D8%AA%D8%A7-%D9%88-%D9%87%D9%88%D9%86%D8%AF%D8%A7-%D8%A2%D8%AC%D8%B1-%D8%B4%D8%AF,نان تویوتا و هوندا آجر شد!,۱۵ مرداد ۱۴۰۴ / ۰۳:۲۰,به گزارش ایسنا، با وجود تقاضای قوی برای خودروهای هیبریدی در بزرگترین بازارهای خارجی شرکت‌های هوندا و تویوتا، بر سود آنها تاثیر منفی گذاشته است. خودروسازان ژاپنی با عدم قطعیت فزاینده‌ای در آمریکا روبرو هستند که تعرفه‌های وارداتش، قیمت خودرو را افزایش داده و تاب‌آوری تقاضای مصرف‌کننده را مورد آزمایش قرار داده است. طبق میانگین تخمین هفت تحلیلگر شرکت‌کننده در نظرسنجی گروه بورس اوراق بهادار لندن (LSEG)، پیش‌بینی می‌شود سود عملیاتی تویوتا، با کاهش ۳۱ درصدی نسبت به مدت مشابه سال میلادی گذشته، به ۹۰۲ میلیارد ین (۶.۱۴ میلیارد دلار) برسد. این ضعیف‌ترین نتیجه سه‌ ماهه این شرکت در بیش از دو سال گذشته خواهد بود. همچنین پیش‌بینی شده است سود عملیاتی هوندا، با کاهش ۳۶ درصدی، به ۳۱۱.۷ میلیارد ین برسد که دومین کاهش سه‌ ماهه متوالی این شرکت، خواهد بود. این خودروساز پیش از این، کاهش ۵۹ درصدی سود بر مبنای سال را پیش‌بینی کرده بود. هر دو خودروساز پس از توافق تجاری ماه گذشته آمریکا و ژاپن، با احتمال اعمال تعرفه ۱۵ درصدی بر واردات خودروهای ژاپنی به آمریکا، روبرو هستند که کمتر از ۲۷.۵ درصد تعرفه‌های قبلی است. سایر خودروسازان و تامین‌کنندگان ژاپنی نیز با اشاره به فشارهای مشابه ناشی از تعرفه‌ها و قوی‌تر شدن ین در مقایسه با مدت مشابه سال گذشته، درآمد ضعیف‌تری را گزارش کرده‌اند. «کریستوفر ریشتر»، تحلیلگر خودرو در بورس اوراق بهادار لندن، گفت: سه‌ ماهه اول سال میلادی جاری برای تویوتا سخت، خواهد بود. او با اشاره به کاهش تعرفه‌ها گفت: اوضاع باید در آینده، بهتر شود. وابستگی هوندا به آمریکا در سال‌های اخیر با کاهش فروش در مناطق دیگر، بیشتر شده است. هر دو شرکت، مدل‌های اصلی را برای بازار آمریکا در کانادا و مکزیک تولید می‌کنند. حدود دو پنجم کل فروش هوندا در نیمه اول سال میلادی جاری در آمریکا بوده است. فروش جهانی هوندا در نیمه اول سال میلادی جاری، پنج درصد کاهش یافته که ناشی از کاهش دو رقمی فروش در چین، آسیا و اروپا بوده است. فروش جهانی تویوتا در نیمه اول سال میلادی جاری، ۶ درصد افزایش یافته که ناشی از تقاضای قوی برای خودروهای هیبریدی است که معمولا حاشیه سود بالاتری نسبت به خودروهای بنزینی معمولی دارند. این شرکت همچنین در ماه‌های اخیر در چین، عملکرد بهتری داشته و در نیمه اول سال میلادی جاری، افزایش هفت درصدی فروش خودرو نسبت به نیمه اول سال میلادی گذشته را ثبت کرده است. هوندا در ماه مه اعلام کرد که با توجه به کاهش تقاضا، سرمایه‌گذاری خود را در خودروهای برقی کاهش می‌دهد و بر خودروهای هیبریدی با مدل‌های مختلف اصلاح‌ شده تمرکز خواهد کرد. این شرکت پیش از این نیز به دلیل کاهش تقاضا برای خودروهای برقی، برنامه‌هایش برای ساخت یک پایگاه تولید خودروهای برقی در کانادا را به تعویق انداخته بود. طبق گزارش رویترز، سرمایه‌گذاران منتظر به‌روزرسانی‌های هر دو شرکت در مورد استراتژی قیمت‌گذاری و هرگونه تجدیدنظر در پیش‌بینی‌های کل سال خواهند بود. پیش‌بینی مزدا از زیان حاصل از تعرفه‌های آمریکا مزدا موتور هم پیش‌بینی کرد سود عملیاتی این شرکت در سال تجاری جاری، تحت تاثیر تعرفه‌های واردات آمریکا، ۱۴۵.۲ میلیارد ین (۹۸۷.۰۲ میلیون دلار) کاهش می‌یابد. این شرکت اعلام کرد که برای کاهش تاثیر تعرفه‌ها، اقداماتی از جمله تغییر مسیرهای صادرات، افزایش تولید در کارخانه خود در ایالت آلابامای آمریکا و تنظیم حجم تولید را انجام می‌دهد. «جفری گایتون»، مدیر ارشد مالی مزدا، گفت: با فرض اینکه صادرات از ژاپن با تعرفه ۱۵ درصدی و از مکزیک با تعرفه ۲۵ درصدی مواجه شود، تاثیر تعرفه‌های بالاتر آمریکا بر نتایج سال میلادی جاری، کاملا قابل توجه باقی مانده است. «گایتون» در یک جلسه توجیهی به خبرنگاران گفت: این شرکت بدون اقدامات متقابل، در معرض خطر کاهش سود عملیاتی ۲۳۳.۵ میلیارد ینی برای سال منتهی به مارس ۲۰۲۶ قرار خواهد گرفت. مزدا در تلاش است تا فروش خودرو کراس‌اوور «سی ایکس ۵۰» (CX-۵۰) خود را افزایش دهد. این شرکت یک کارخانه بزرگ در ایالت گواناخواتو مکزیک دارد که از آنجا به آمریکا خودرو صادر می‌کند. مزدا هفته گذشته، اعلام کرد که در نیمه اول سال میلادی جاری، حدود ۲۱۰ هزار دستگاه خودرو در آمریکا فروخته که نسبت به مدت مشابه سال میلادی گذشته، چهار درصد افزایش داشته است. طبق گزارش رویترز، مزدا سود عملیاتی بر مبنای سالانه را ۵۰ میلیارد ین برای سال منتهی به مارس ۲۰۲۶، پیش‌بینی کرده که نسبت به سال مالی گذشته، کاهش چشمگیری داشته است. این شرکت پیش از این به دلیل عدم قطعیت پیرامون تعرفه‌های آمریکا، از ارائه پیش‌بینی اجتناب کرده بود. انتهای پیام
https://www.isna.ir/news/1404051408954/%D8%B2%D9%86%DA%AF-%D9%87%D8%B4%D8%AF%D8%A7%D8%B1-%D8%AF%D8%B1-%D8%B5%D9%86%D8%B9%D8%AA-%D9%81%D9%88%D9%84%D8%A7%D8%AF-%D9%86%D8%A7%D8%AA%D8%B1%D8%A7%D8%B2%DB%8C-%D8%A7%D9%86%D8%B1%DA%98%DB%8C-%D9%88-%D8%AA%D8%B9%D8%B1%D9%81%D9%87-%D9%87%D8%A7%DB%8C-%D8%A8%D8%A7%D9%84%D8%A7-%D9%87%D9%85%DA%86%D9%86%D8%A7%D9%86,زنگ هشدار در صنعت فولاد؛ ناترازی انرژی و تعرفه‌های بالا همچنان معضل‌اند,۱۵ مرداد ۱۴۰۴ / ۰۷:۵۰,"به گزارش ایسنا، موضوع محدودیت‌های برق دیگر این روزها بر کسی پوشیده نیست؛ سال گذشته که صنایع و به‌ویژه صنایع انرژی‌بر همچون فولاد با محدودیت برق روبرو می‌شدند، این موضوع را وزارت نیرو مطرح می‌کرد که برق صنایع محدود می‌شوند تا مجبور به قطعی برق خانگی‌ها نشویم؛ حال امسال اما ماجرا متفاوت است. نه‌تنها محدودیت برق صنایع فولادی وسیمانی، بسیار زودتر و از اواسط فروردین ماه (به‌جای اواسط خردادماه) به سراغ آن‌ها آمد و دامن‌گیرشان شد، که قطعی برق ادارات و منازل که بعضا هر روزه می‌شود، نشان می‌دهد، وضعیت تامین برق کشور اصلا مناسب نیست. کارشناسان صنعت فولاد هشدار داده‌اند که ادامه محدودیت شدید در تامین برق و گاز، این صنعت راهبردی را در آستانه ورود به فاز زیان‌دهی و تعطیلی کامل قرار داده است. ایجاد محدودیت‌های توأمان انرژی، در کنار فشارهای بازار و بیکاری گسترده، به‌عنوان خطوط قرمز رشد صنعتی معرفی شده‌اند. این درحالیست که پیشنهاد تاسیس نیروگاه توسط مسئولان دولتی، راهی برای تامین بخشی از انرژی مورد نیاز صنایع معرفی می‌شد؛ هرچند که برخی واحدهای صنعتی برخلاف آنکه معتقدند ""نیروگاه‌ساز نیستند"" و بایستی به فعالیت تخصصی خود بپردازند اما اقدام به تاسیس نیروگاه هم کرده‌اند اما دستشان از همین برق تولیدی خود هم کوتاه مانده است؛ با وجود اینکه بسیاری از فولادسازان نیروگاه‌های اختصاصی راه‌اندازی کرده‌اند اما وزارت نیرو در اقدامی بحث‌برانگیز، برق تولیدی این کارخانه‌ها را به اجبار وادار به واگذاری به شبکه سراسری کرده و دسترسی خود شرکت‌ها به این نیرو را محدود کرده است. این موضوع حتی باعث نارضایتی وزارت صمت و مخالفت با قوانین حمایتی نیز شده است. بنابر گزارش‌ها، طی سه ماه نخست سال جاری تولید و صادرات فولاد با کاهش محسوس روبه‌رو شده و چندین میلیارد دلار خسارت مستقیم ناشی از محدودیت برق و گاز به این صنعت وارد شده است؛ خسارتی که می‌توانست صرف ایجاد حداقل ۱۰ هزار مگاوات نیروگاه خورشیدی شود. تولیدکنندگان فولادی در نامه‌ها و گفت‌وگوهای متعدد از وضعیت ناتراز انرژی ابراز نگرانی کرده‌اند. آن‌ها ناترازی به‌عنوان معلول سوءمدیریت سنوات گذشته عنوان کرده و خواستار تصمیم‌گیری اساسی برای حل بحران برق شده‌اند. چندین نماینده مجلس و انجمن‌های صنفی نیز این موضوع را در جلسات رسمی پیگیری کرده‌اند. بحران گسترده تامین انرژی برای صنعت فولاد حال در جدیدترین اطلاع‌رسانی صورت گرفته توسط انجمن تولیدکنندگان فولاد ایران،  سیدرسول خلیفه سلطانی- دبیر این انجمن- ضمن ابراز نگرانی جدی از وضعیت کنونی این صنعت، اعلام کرد که زنگ خطر ورشکستگی برای فولاد کشور به‌صدا درآمده است. وی  تصریح کرد: صنعت فولاد از ۱۲ ماه سال، تنها در یک ماه امکان تولید بدون محدودیت برق و گاز داشته و به طور میانگین، بیش از ۱۱۰ روز از تولید خود را از دست داده است. چنانچه در برابر این اتفاق، نرخ برق و گاز برای فولادسازان کاهش داده می‌شد، این تسهیل می‌توانست بخشی از کاهش تولید و معطل ماندن ظرفیت‌ها را جبران کند، اما متأسفانه نه‌تنها انرژی کافی تأمین نشد، بلکه در اقدامی عجیب، نرخ آن نیز افزایش یافت. این فعال صنعت فولاد کشور رویکرد سیاست‌گذاران و تصمیم‌گیران نسبت به این صنعت را نادرست و مبتنی بر داده‌های گذشته دانسته و گفت: امروز وضعیت صنعت فولاد در افکار عمومی و حتی تصمیم‌گیران و سیاست‌گذاران، با صورت‌های مالی سه سال پیش رصد می‌شود و بر اساس عملکرد گذشته، درباره آن تصمیم‌گیری و قضاوت می‌شود؛ در حالی‌که اکنون با افزایش سرسام‌آور هزینه‌های تولید، بازار راکد و نظارت‌های سختگیرانه بر قیمت‌گذاری محصولات فولادی مواجه هستیم. این در شرایطی است که سایه ناترازی و گرانی انرژی نیز به شدت بر این صنعت سنگینی می‌کند. فولادسازان ۷۳ درصد برق مودر نیازشان را، خود تامین می‌کنند؛ همان را هم قطع می‌کنند! خلیفه سلطانی از خاموشی‌های گسترده و بی‌سابقه در صنعت فولاد خبر داد و این وضعیت را ""باور نکردنی"" توصیف کرد و ضمن اشاره به سهم تولید برق توسط خود فولادسازان خاطرنشان کرد: صنعت فولاد ۵۵۰۰ مگاوات ساعت برق مصرف می‌کند که از این میزان، ۴۰۰۰ مگاوات ساعت، معادل ۷۳ درصد آن را خود شرکت‌های فولادی تولید می‌کنند. اما با این حال، وقتی کشور با ناترازی روبه‌رو می‌شود، حتی برق تولیدی خود فولادسازان نادیده گرفته شده و برق آن‌ها نیز قطع می‌شود! دبیر انجمن تولیدکنندگان فولاد ایران در پایان هشدار داد که ادامه این روند می‌تواند پیامدهای سنگینی برای یکی از پایه‌ای‌ترین صنایع کشور به‌دنبال داشته باشد؛ صنعتی که نقشی حیاتی در اشتغال، صادرات و رشد اقتصادی کشور دارد. انتهای پیام"
https://www.isna.ir/news/1404051509389/%D9%BE%DB%8C%D8%A7%D9%85%D8%AF%D9%87%D8%A7%DB%8C-%D9%86%D8%A7%D8%AA%D8%B1%D8%A7%D8%B2%DB%8C-%D8%A7%D9%86%D8%B1%DA%98%DB%8C-%D8%A8%D8%B1-%D8%AA%D8%B9%D8%B7%DB%8C%D9%84%DB%8C-%D9%88%D8%A7%D8%AD%D8%AF%D9%87%D8%A7%DB%8C-%D8%B5%D9%86%D8%B9%D8%AA%DB%8C-%D9%85%D8%A7%D8%B2%D9%86%D8%AF%D8%B1%D8%A7%D9%86,پیامدهای ناترازی انرژی بر تعطیلی واحدهای صنعتی مازندران,۱۵ مرداد ۱۴۰۴ / ۱۴:۳۶,مجتبی رضوی چهارشنبه ۱۵ مرداد در گفت‌وگو با خبرنگاران در آمل، گفت: در نامه به استاندار مازندران مشکلات مربوط به خاموشی‌های ادامه‌دار و چندین ساعته برق و مشکلاتی که برای واحدهای تولیدی و صنعتی استان به وجود آمده است را به صراحت اعلام کردیم. وی افزود: به دنبال تعمیق کمبود انرژی، خاموشی‌های واحدهای صنعتی از دو روز در نظر گرفته شده ابتدایی به سه روز و با احتساب خاموشی‌های اعمالی از ساعت ۱۷ تا ۲۴ هر شب در شهرک‌ها، عملا حجم بیکاری تحمیلی به واحدهای صنعتی به ۱۹ روز در ماه یعنی بیش از نیمی از روزهای هر ماه رسیده است. رئیس خانه صنعت، معدن و تجارت مازندران اضافه کرد: به این عدد با توجه به اضافه شدن معضل کمبود آب، باید تعطیلی‌های عمومی اعلامی به‌صورت کشوری و استانی که موجب افزایش وخامت شرایط صنایع می‌شود را نیز افزود. رضوی به نامه خود به استاندار مازندران اشاره کرد و گفت: بالانس بدهی‌ها و پرداختی‌های بنگاه ‌های اقتصادی بر اساس درآمد ناشی از کار در ظرفیت کل آنها انجام می‌گیرد که کاهش بیش از ۶۰ درصدی زمان فعالیت مفید آنها در هر ماه منجر به عدم ایفای تعهداتشان هم به مشتریان و هم به دیگر بستانکاران آنها خواهد شد. وی افزود: این در حالیست که بخش بستانکاری دولتی و نیمه دولتی بدون هیچ ملاحظه‌ای در دریافت‌های خود اصرار ورزیده و به هر صورت ممکن از چانه زنی گرفته تا قهری در صدد وصول مبالغ خود بر می‌آید. رئیس خانه صنعت، معدن و تجارت مازندران به مشکلات دیگر این بخش که متاسفانه با بی‌مهری کامل قرار می‌گیرد، اشاره کرد و گفت: متاسفانه در این وضعیت، بانک‌ها، شرکت‌های گاز، برق و نیز ادارات امور مالیاتی و تامین اجتماعی بر اساس وظایف محوله حتی با اعمال جرایم نسبت به اعمال فشار بر واحدهای صنعتی و معدنی ما اقدام و آنها را دچار چالش مضاعف می‌کنند. رضوی تصریح کرد: در کنار تعطیلات از سوی نهادهای دولتی که برای کارمندان دولت دریافت حقوق محاسبه می‌شود، اما این وضعیت برای صنایع این بازی دو سر باخت بوده چرا که هم از تولید می‌مانند هم بابت کار نکرده مجبور به پرداخت حقوق و مزایا، حقوق دستگاه‌های دولتی و اقساط بانکی و غیره خواهند بود. وی در ادامه یادآور شد: با توجه به شرایط پیش آمده، ضروری است برای حفظ حقوق حقه صنایع استان و ممانعت از تعطیلی آنها، هر چه سریعتر جلسه‌ای با حضور مدیران، بانک‌ها و ادارات مرتبط به ریاست استاندارمازندران تشکیل تا ضمن راستی آزمایی ادعاهای طرح شده نسبت به رسیدن به شیوه مناسبی برای کاهش ضرر و زیان تحمیلی به واحدهای صنعتی اقدامات مورد نیاز صورت پذیرد. مازندران با ۲۲ شهرستان، ۳۹ شهرک و ناحیه صنعتی و ۲ هزار و ۳۰۰ واحد تولیدی دارد که حدود ۸۰ هزار نفر به صورت مستقیم در واحدهای تولیدی و صنعتی استان اشتغال دارند. از مجموع ۲ هزار و ۳۰۰ واحد صنعتی استان، ۴۶۱ واحد در بخش ماشین‌آلات و فلزات اساسی، ۱۳۹ واحد در بخش برق و الکترونیک، ۱۱۵ واحد در بخش نساجی، ۴۰۸ واحد در بخش محصولات شیمیایی، ۲۱۶ واحد در بخش سلولزی، ۵۳۰ واحد در بخش کانی غیرفلزی و ۳۶۷ واحد صنعتی نیز در بخش تولید محصولات غذایی مشغول فعالیت هستند. انتهای پیام
https://www.isna.ir/news/1404051509138/عملیات-گمرکی-در-گمرکات-کشور-در-روزهای-تعطیل-برقرار-است,عملیات گمرکی در گمرکات کشور در روزهای تعطیل برقرار است,۱۵ مرداد ۱۴۰۴ / ۰۸:۴۱,به گزارش ایسنا ، به نقل از گمرک ایران؛ انجام تشریفات گمرکی کالاهای صادراتی، ترانزیتی، وارداتی و مسافری در گمرکات کشور در روزهایی که به دلیل صرفه‌جویی در مصرف انرژی تعطیل هستند با هدف تداوم فعالیت‌ها در حوزه تجارت خارجی به ویژه در بخش صادرات، تامین مواد اولیه واحدهای تولیدی، ماشین‌آلات خط تولید و ترخیص کالاهای اساسی مورد نیاز مردم انجام می‌شود. بنابراین گزارش، پیش از این گمرک ایران در بخشنامه ای به گمرکات سراسر کشور اعلام کرده بود؛ لازم است همکاران در گمرکات اجرایی در جهت عدم توقف تشریفات امور گمرکی کالاهای صادراتی، ترانزیتی و وارداتی به‌خصوص کالاهای اساسی، مواد اولیه و ماشین‌آلات خط تولید واحدهای تولیدی، دارو و مواد اولیه دارویی ضمن تداوم خدمات‌رسانی در گمرکات مرزی و برقراری کشیک، به ارائه خدمات به مراجعین اقدام  کنند. انتهای پیام 
https://www.isna.ir/news/1404051509207/شفافیت-ارزی-دستگاه-های-اجرایی-بانک-ها-صرافی-ها-و-صادرکنندگان,شفافیت ارزی دستگاه‌های اجرایی، بانک‌ها، صرافی‌ها و صادرکنندگان اجباری شد,۱۵ مرداد ۱۴۰۴ / ۱۰:۲۴,به گزارش ایسنا، بانک مرکزی اخیرا،  شیوه نامه گزارش دهی اطلاعات دارایی های ارزی و جریان درآمدهای ارزی تحت مالکیت (موضوع جزء (۱) بند (الف) ماده (۱۱) قانون برنامه پنج ساله هفتم پیشرفت جمهوری اسلامی ایران) را ابلاغ کرده که براساس آن کلیه دستگاه‌های اجرایی، بانک‌ها، صرافی‌ها و صادرکنندگان دولتی و خصوصی، مکلف هستند تا داده‌های مربوط به دارایی‌ها و جریان درآمدهای ارزی خود را به صورت ماهانه به بانک مرکزی گزارش دهند. در این شیوه نامه آمده است: به استناد جزء (۱) بند (الف) ماده (۱۱) قانون برنامه پنج ساله هفتم پیشرفت جمهوری اسلامی ایران، دستگاه های اجرایی، مؤسسات اعتباری، صرافی ها و صادرکنندگان دولتی یا وابسته به شرکت های دولتی و مؤسسات و نهادهای عمومی غیردولتی و سایر صادرکنندگان حقیقی و حقوقی مکلفند کلیه اطلاعات مربوط به دارایی های ارزی و جریان درآمد ارزی تحت مالکیت خود را تحت ضوابط و مطابق با شیوه نامه ای که بانک مرکزی جمهوری اسلامی ایران مشخص می کند، در اختیار این بانک قرار دهند. در همین راستا، شیوه نامه گزارش دهی اطلاعات دارایی های ارزی و جریان درآمدهای ارزی تحت مالکیت که از این پس به اختصار شیوه نامه نامیده می شود، به شرح زیر تصویب می شود: هدف از تدوین این شیوه نامه تعیین ضوابط و چارچوب نحوه اعلام و گزارش دهی اطلاعات مربوط به دارایی های ارزی و جریان درآمدهای ارزی اشخاص حقیقی و حقوقی موضوع جزء (۱) بند (الف) ماده (۱۱) قانون برنامه پنج ساله هفتم پیشرفت جمهوری اسلامی ایران به بانک مرکزی جمهوری اسلامی ایران است. ماده یک: تعاریف و مفاهیم ماده دو: کلیه اشخاص مشمول مکلفند اطلاعات زیر را از طریق سامانه ها و درگاه های موضوع ماده (۳) این شیوه نامه به بانک مرکزی اعلام کنند: الف ـ در ارتباط با دارایی های ارزی: ۱. نوع دارایی مطابق بند (۸) ذیل ماده (۱)؛ ۲. مبلغ ارزی؛ ۳. نوع ارز (یورو، دلار، درهم امارات، یوان چین، روبل روسیه، لیر ترکیه، دینار عراق و...) ۴. محل نگهداری دارایی (داخل کشور، کشورهای اروپایی، چین، امارات متحده عربی، عراق، ترکیه، هند، آسیای جنوب شرقی، آمریکای لاتین، آفریقا، سایر با ذکر محل نگهداری). ۵. نقدشوندگی یا قابلیت دسترسی: ۵ ـ۱ـ قابل دسترس به تفکیک در بازه های زمانی زیر: · کمتر از یک ماه؛ · یک تا سه ماه؛ · سه تا شش ماه؛ · بالاتر از شش ماه؛ ۵ ـ۲ـ غیرقابل دسترس با ذکر دلایل. ب ـ در ارتباط با جریان درآمدهای ارزی: ۱. مبلغ ارزی؛ ۲. نوع ارز (یورو، دلار، درهم امارات، یوان چین، روبل روسیه، لیر ترکیه، دینار عراق و...) ۳. شیوه دریافت (اسکناس یا حواله)؛ ۴. زمان دریافت به تفکیکی در بازه های زمانی زیر: · کمتر از یک ماه؛ · یک تا سه ماه؛ · سه تا شش ماه؛ · بالاتر از شش ماه؛ ۵ . بابت (پیش دریافت، صادرات کالا، صادرات خدمات، اصل و سود مطالبات ارزی، سود دارایی های ارزی، وام ارزی، انتقالات ارزی، فروش دارایی ارزی، سرمایه گذاری خارجی و...) ۶ . محل دریافت (داخل کشور، کشورهای اروپایی، چین، امارات متحده عربی، عراق، ترکیه، هند، آسیای جنوب شرقی، آمریکای لاتین، آفریقا، سایر با ذکر محل دریافت). ماده سه: کلیه اشخاص مشمول مکلفند اطلاعات موضوع ماده (۲) این شیوه نامه را حسب مورد از طرق زیر در اختیار بانک مرکزی قرار دهند: ۳ـ۱ـ مؤسسات و نهادهای عمومی غیردولتی موظفند، اطلاعات مورد اشاره را در قالب XBRL مربوط که توسط بانک مرکزی تدوین و وب سرویس آن در گذرگاه خدمات عمومی دولت (PGSB) انتشار می یابد، ارسال کنند. ۳ـ۲ـ مؤسسات اعتباری موظفند؛ علاوه بر ثبت کلیه تراکنش های ارزی خود در سامانه گزارش دهی مبادلات ارزی (ITRS)، اطلاعات مورد اشاره را از طریق سامانه مهتاب ارسال کنند. ۳ـ۳ـ صرافی ها موظفند، علاوه بر ثبت کلیه تراکنش های ارزی خود در سامانه نظارت ارز (سنا)، اطلاعات مورد اشاره را از طریق صفحه ای که به همین منظور در سامانه سنا تعبیه خواهدشد، ارسال کنند. ۳ـ۴ـ صادرکنندگان موظفند، اطلاعات مورد اشاره را از طریق صفحه جدیدی که به سامانه جامع تجارت افزوده خواهدشد، اظهار کنند. ۳ـ ۵ ـ سایر اشخاص مشمول قانون که دولتی محسوب می شوند موظفند، اطلاعات مورد اشاره را در قالب XBRL مربوط که توسط بانک مرکزی تدوین و وب سرویس آن در گذرگاه خدمات دولت (GSB) انتشار می‌یابد، ارسال کنند. تبصره: وزارت صنعت، معدن و تجارت موظف است ظرف سه ماه پس از ابلاغ این شیوه نامه با هماهنگی بانک مرکزی بستر فنی لازم را برای ارسال اطلاعات مورد اشاره توسط سامانه جامع تجارت به وب سرویس بانک مرکزی فراهم کند. ماده چهار: ادوار ارسال گزارش ماهانه بوده و کلیه اشخاص مشمول موظفند، حداکثر تا پایان روز پنجم هر ماه نسبت به ارسال اطلاعات مها گذشته موضوع ماده (۲) فوق، اقدام کنند. ماده پنج: مسئولیت صحت اطلاعات ارسالی در ارتباط با اشخاص حقوقی اشخاص مشمول با بالاترین مقام اجرایی و در خصوص صادرکنندگان حقیقی با شخص صادرکننده است. گفتنی است؛ این شیوه نامه در ۵ ماده و ۱ تبصره در تاریخ ۳۰ اردیبهشت ماه ۱۴۰۴ به تصویب کمیسیون ارز بانک مرکزی رسید و پس از تنفیذ مقام ریاست کل بانک مرکزی از تاریخ ابلاغ لازم الاجراء است. انتهای پیام
https://www.isna.ir/news/1404051509291/مهلت-نهایی-تمدید-بیمه-شخص-ثالث-با-بخشودگی-کامل-جریمه-تا-فردا,مهلت نهایی تمدید بیمه شخص ثالث با بخشودگی کامل جریمه تا فردا,۱۵ مرداد ۱۴۰۴ / ۱۲:۱۱,به گزارش ایسنا، چندی پیش، صندوق تامین خسارت‌های بدنی با توجه به شرایط کشور و کمک به اقشار مختلف مردم، موضوع بخشودگی ۱۰۰ درصدی جرایم دیرکرد تمدید بیمه‌نامه شخص ثالث موضوع بند (ب) ماده ۲۴ قانون بیمه اجباری شخص ثالث را به بیمه مرکزی پیشنهاد داد. این پیشنهاد با توجه به شرایط کشور و نقش کلیدی صنعت بیمه در ایجاد امنیت اقتصادی، پشتیبانی از کسب و کارها و در راستای فرهنگسازی قانون بیمه شخص ثالث در جهت پوشش همگانی برای دارندگان وسایل نقلیه و ایجاد آرامش روانی جامعه مطرح شد که بر اساس آن، کلیه جرایم بیمه نامه شخص ثالث (دیرکرد تمدید) برای تمامی وسایل نقلیه زمینی در صورت تهیه بیمه نامه یکساله به مدت یک ماه مورد بخشودگی قرار می‌گیرد که در صورت موافقت وزیر امور اقتصادی و دارایی و رئیس مجمع صندوق، ابلاغ و در زمان مقتضی، اجرایی خواهد شد. متعاقب این موضوع،  سید علی مدنی‌زاده - وزیر امور اقتصادی و دارایی - اعلام کرد: با اشاره به نامه درخواست مجوز اعطای بخشودگی جریمه نداشتن بیمه‌نامه شخص ثالث به رئیس کل نهاد ناظر صنعت بیمه، صددرصد جرائم بیمه‌نامه‌های یادشده از روز دوشنبه شانزدهم تیرماه به مدت یک‌ماه (تا ۱۶ مردادماه) بخشوده می‌شود. البته شرط اصلی این بخشودگی این است که دارندگان خودروهای مشمول جریمه، در این بازه زمانی (۱۶ تیرماه تا ۱۶ مردادماه) نسبت به خرید بیمه‌نامه اقدام کنند. بر این اساس دارندگان خودروهای مشمول جریمه دیرکرد، تا فردا (۱۶ مردادماه) مهلت دارند تا نسبت به خرید بیمه نامه اقدام و از بخشودگی ۱۰۰ درصدی جرایم دیرکرد تمدید بیمه‌نامه شخص ثالث، بهره مند شوند. انتهای پیام
https://www.isna.ir/news/1404051408977/نان-تویوتا-و-هوندا-آجر-شد,نان تویوتا و هوندا آجر شد!,۱۵ مرداد ۱۴۰۴ / ۰۳:۲۰,به گزارش ایسنا، با وجود تقاضای قوی برای خودروهای هیبریدی در بزرگترین بازارهای خارجی شرکت‌های هوندا و تویوتا، بر سود آنها تاثیر منفی گذاشته است. خودروسازان ژاپنی با عدم قطعیت فزاینده‌ای در آمریکا روبرو هستند که تعرفه‌های وارداتش، قیمت خودرو را افزایش داده و تاب‌آوری تقاضای مصرف‌کننده را مورد آزمایش قرار داده است. طبق میانگین تخمین هفت تحلیلگر شرکت‌کننده در نظرسنجی گروه بورس اوراق بهادار لندن (LSEG)، پیش‌بینی می‌شود سود عملیاتی تویوتا، با کاهش ۳۱ درصدی نسبت به مدت مشابه سال میلادی گذشته، به ۹۰۲ میلیارد ین (۶.۱۴ میلیارد دلار) برسد. این ضعیف‌ترین نتیجه سه‌ ماهه این شرکت در بیش از دو سال گذشته خواهد بود. همچنین پیش‌بینی شده است سود عملیاتی هوندا، با کاهش ۳۶ درصدی، به ۳۱۱.۷ میلیارد ین برسد که دومین کاهش سه‌ ماهه متوالی این شرکت، خواهد بود. این خودروساز پیش از این، کاهش ۵۹ درصدی سود بر مبنای سال را پیش‌بینی کرده بود. هر دو خودروساز پس از توافق تجاری ماه گذشته آمریکا و ژاپن، با احتمال اعمال تعرفه ۱۵ درصدی بر واردات خودروهای ژاپنی به آمریکا، روبرو هستند که کمتر از ۲۷.۵ درصد تعرفه‌های قبلی است. سایر خودروسازان و تامین‌کنندگان ژاپنی نیز با اشاره به فشارهای مشابه ناشی از تعرفه‌ها و قوی‌تر شدن ین در مقایسه با مدت مشابه سال گذشته، درآمد ضعیف‌تری را گزارش کرده‌اند. «کریستوفر ریشتر»، تحلیلگر خودرو در بورس اوراق بهادار لندن، گفت: سه‌ ماهه اول سال میلادی جاری برای تویوتا سخت، خواهد بود. او با اشاره به کاهش تعرفه‌ها گفت: اوضاع باید در آینده، بهتر شود. وابستگی هوندا به آمریکا در سال‌های اخیر با کاهش فروش در مناطق دیگر، بیشتر شده است. هر دو شرکت، مدل‌های اصلی را برای بازار آمریکا در کانادا و مکزیک تولید می‌کنند. حدود دو پنجم کل فروش هوندا در نیمه اول سال میلادی جاری در آمریکا بوده است. فروش جهانی هوندا در نیمه اول سال میلادی جاری، پنج درصد کاهش یافته که ناشی از کاهش دو رقمی فروش در چین، آسیا و اروپا بوده است. فروش جهانی تویوتا در نیمه اول سال میلادی جاری، ۶ درصد افزایش یافته که ناشی از تقاضای قوی برای خودروهای هیبریدی است که معمولا حاشیه سود بالاتری نسبت به خودروهای بنزینی معمولی دارند. این شرکت همچنین در ماه‌های اخیر در چین، عملکرد بهتری داشته و در نیمه اول سال میلادی جاری، افزایش هفت درصدی فروش خودرو نسبت به نیمه اول سال میلادی گذشته را ثبت کرده است. هوندا در ماه مه اعلام کرد که با توجه به کاهش تقاضا، سرمایه‌گذاری خود را در خودروهای برقی کاهش می‌دهد و بر خودروهای هیبریدی با مدل‌های مختلف اصلاح‌ شده تمرکز خواهد کرد. این شرکت پیش از این نیز به دلیل کاهش تقاضا برای خودروهای برقی، برنامه‌هایش برای ساخت یک پایگاه تولید خودروهای برقی در کانادا را به تعویق انداخته بود. طبق گزارش رویترز، سرمایه‌گذاران منتظر به‌روزرسانی‌های هر دو شرکت در مورد استراتژی قیمت‌گذاری و هرگونه تجدیدنظر در پیش‌بینی‌های کل سال خواهند بود. پیش‌بینی مزدا از زیان حاصل از تعرفه‌های آمریکا مزدا موتور هم پیش‌بینی کرد سود عملیاتی این شرکت در سال تجاری جاری، تحت تاثیر تعرفه‌های واردات آمریکا، ۱۴۵.۲ میلیارد ین (۹۸۷.۰۲ میلیون دلار) کاهش می‌یابد. این شرکت اعلام کرد که برای کاهش تاثیر تعرفه‌ها، اقداماتی از جمله تغییر مسیرهای صادرات، افزایش تولید در کارخانه خود در ایالت آلابامای آمریکا و تنظیم حجم تولید را انجام می‌دهد. «جفری گایتون»، مدیر ارشد مالی مزدا، گفت: با فرض اینکه صادرات از ژاپن با تعرفه ۱۵ درصدی و از مکزیک با تعرفه ۲۵ درصدی مواجه شود، تاثیر تعرفه‌های بالاتر آمریکا بر نتایج سال میلادی جاری، کاملا قابل توجه باقی مانده است. «گایتون» در یک جلسه توجیهی به خبرنگاران گفت: این شرکت بدون اقدامات متقابل، در معرض خطر کاهش سود عملیاتی ۲۳۳.۵ میلیارد ینی برای سال منتهی به مارس ۲۰۲۶ قرار خواهد گرفت. مزدا در تلاش است تا فروش خودرو کراس‌اوور «سی ایکس ۵۰» (CX-۵۰) خود را افزایش دهد. این شرکت یک کارخانه بزرگ در ایالت گواناخواتو مکزیک دارد که از آنجا به آمریکا خودرو صادر می‌کند. مزدا هفته گذشته، اعلام کرد که در نیمه اول سال میلادی جاری، حدود ۲۱۰ هزار دستگاه خودرو در آمریکا فروخته که نسبت به مدت مشابه سال میلادی گذشته، چهار درصد افزایش داشته است. طبق گزارش رویترز، مزدا سود عملیاتی بر مبنای سالانه را ۵۰ میلیارد ین برای سال منتهی به مارس ۲۰۲۶، پیش‌بینی کرده که نسبت به سال مالی گذشته، کاهش چشمگیری داشته است. این شرکت پیش از این به دلیل عدم قطعیت پیرامون تعرفه‌های آمریکا، از ارائه پیش‌بینی اجتناب کرده بود. انتهای پیام
https://www.isna.ir/news/1404051509578/%D9%85%D9%88%D9%84%D8%B1-%D8%A8%D9%87-%D9%88%D9%86%DA%A9%D9%88%D9%88%D8%B1-%D9%BE%DB%8C%D9%88%D8%B3%D8%AA,مولر به ونکوور پیوست,۱۵ مرداد ۱۴۰۴ / ۲۱:۲۶,به گزارش ایسنا، توماس مولر یکی از اسطوره های بایرن به شمار می آید که سال ها با پیراهن این تیم درخشید و افتخار کسب کرد. توماس مولر به دوران حضورش در بایرن‌مونیخ پایان داد و تصمیم گرفت که راهی لیگ آمریکا شود. مولر ونکوور را به عنوان مقصد بعدی خود انتخاب کرد و رسما به این تیم پیوست. مولر ۲۵ سال برای بایرن مونیخ بازی کرد.او در  ۷۵۶ بازی، آمار ۲۵۰ گل و ۲۷۶ پاس گل را به ثبت رساند. انتهای پیام
https://www.isna.ir/news/1404051509173/%D8%B2%DB%8C%D8%A7%D9%86-%D8%AA%D8%B3%D9%84%D8%A7-%D8%AF%D8%B1-%D8%A8%D8%B2%D8%B1%DA%AF%D8%AA%D8%B1%DB%8C%D9%86-%D8%A8%D8%A7%D8%B2%D8%A7%D8%B1%D9%87%D8%A7%DB%8C-%D8%AE%D9%88%D8%AF%D8%B1%D9%88%DB%8C-%D8%A7%D8%B1%D9%88%D9%BE%D8%A7,زیان تسلا در بزرگترین بازارهای خودروی اروپا,۱۵ مرداد ۱۴۰۴ / ۰۹:۳۴,به گزارش ایسنا، داده‌های رسمی روز سه‌شنبه صنعت خودرو  نشان داد که رقابت در بزرگترین بازارهای خودرو اروپا، افزایش یافته و فروش خودروهای برقی تولید شرکت چینی بی‌وای‌دی در ژوئیه، حدود پنج برابر در آلمان و بیش از چهار برابر در انگلیس، رشد کرده است. داده‌های هفته گذشته نشان داد که نسخه به‌روزرسانی شده «مدل وای» ( Model Y) «تسلا» نتوانسته است کاهش فروش در بازارهای اصلی اروپا را جبران کند. گزارش رویترز در روز دوشنبه نشان داد که اشتیاق برای این برند از زمانی کاهش یافته است که «ایلان ماسک»، مدیرعامل «تسلا» در آستانه انتخاب مجدد دونالد ترامپ به ریاست جمهوری آمریکا در سال میلادی گذشته، از او حمایت کرد. طبق داده‌های رسمی صنعت خودرو، ریجستری‌های «تسلا» در ژوئیه که نشان‌دهنده فروش است، در انگلیس، حدود ۶۰ درصد کاهش یافته و به ۹۸۷ دستگاه خودرو رسید و در آلمان بیش از ۵۵ درصد کاهش یافت و به ۱۱۱۰ دستگاه خودرو رسید. این آمار، کاهش فروش این برند در ژوئیه را در ۱۰ بازار اروپایی که در مجموع بیش از ۸۰ درصد از فروش نیمه اول «تسلا» در اتحادیه اروپا، انگلیس و انجمن تجارت آزاد اروپا را تشکیل می‌دهند، به ۴۵ درصد رساند. «ماسک» از سال میلادی گذشته، تمرکز «تسلا» را از مدل‌های جدید و مقرون‌به‌صرفه برای رانندگان انسانی، به توسعه فناوری خودران تغییر داده است. به طور کلی، تعداد کل خودروهای تازه ریجستر شده در آلمان با ۱۱.۱ درصد افزایش، به ۲۶۴ هزار و ۸۰۲ خودرو رسید و فروش خودروهای برقی در ژوئیه، با ۵۸ درصد افزایش به ۴۸ هزار و ۶۱۴ دستگاه رسید. حجم فروش بی‌وای‌دی در ژوئیه، حدود پنج برابر شده و به ۱۱۲۶ دستگاه رسیده و از ابتدای سال میلادی جاری تاکنون، بیش از پنج برابر شده و به ۷۴۴۹ دستگاه خودرو رسیده است. آمار انجمن تولیدکنندگان و بازرگانان خودرو، نشان می‌دهد که ریجستری خودروهای جدید در انگلیس در ژوئیه سال میلادی جاری، نسبت به ژوئیه سال میلادی گذشته، حدود پنج درصد کاهش یافته و به ۱۴۰ هزار و ۱۵۴ دستگاه خودرو و رشد فروش خودروهای تمام برقی در ژوئیه، به ۹.۱ درصد رسیده است. فروش بی‌وای‌دی در این کشور با بیش از ۳۰۰ درصد افزایش، به ۳۱۸۴ دستگاه رسید. بر اساس گزارش رویترز، پیش‌بینی می‌شود که خودروهای تمام برقی، ۲۳.۸ درصد از ریجستری‌های جدید در سال میلادی جاری را تشکیل دهند که اندکی بیشتر از پیش‌بینی قبلی این انجمن، یعنی ۲۳.۵ درصد است. انتهای پیام
https://www.isna.ir/news/1404051509178/%D8%B1%D8%A6%DB%8C%D8%B3-%D8%AC%D9%85%D9%87%D9%88%D8%B1-%D8%A2%D9%85%D8%B1%DB%8C%DA%A9%D8%A7-%D8%AA%D9%88%D8%A7%D9%81%D9%82-%D8%AA%D8%AC%D8%A7%D8%B1%DB%8C-%D8%A8%D8%A7-%DA%86%DB%8C%D9%86-%D9%86%D8%B2%D8%AF%DB%8C%DA%A9-%D8%A7%D8%B3%D8%AA,رئیس‌جمهور آمریکا: توافق تجاری با چین نزدیک است,۱۵ مرداد ۱۴۰۴ / ۰۹:۴۴,به گزارش ایسنا، دونالد ترامپ اظهار کرد: ما به توافق بسیار نزدیک شده‌ایم و با چین خیلی خوب کنار می‌آییم. فکر می‌کنم به توافق خوبی خواهیم رسید. رئیس‌جمهور آمریکا همچنان صحبت ها در مورد اشتیاق وی برای دیدار با شی جین پینگ، رئیس‌جمهور چین را کم‌اهمیت خواند و گفت: «اگرچه رابطه بسیار خوبی با شی دارد، اما به دنبال ملاقات نیست. چنین دیداری می‌تواند «به احتمال زیاد قبل از پایان سال» رخ دهد و فقط در صورتی امکان‌پذیر خواهد بود که یک توافق تجاری نهایی شود. اگر به توافق نرسیم، جلسه‌ای نخواهم داشت.» ترامپ دوم آوریل، تعرفه‌های گسترده‌ای بر کشورهای سراسر جهان اعلام و بعدها نرخ پایه ۱۰ درصدی را تعیین کرد. رئیس‌جمهور آمریکا مهلت اول آگوست را برای کشورها تعیین کرد تا با گروه مذاکره‌کننده واشنگتن به توافق برسند یا با افزایش تعرفه‌های وارداتی مواجه شوند. خبرگزاری آناتولی گزارش کرد، وی به طور جداگانه به چین تا ۱۲ آگوست فرصت داد تا با دولت آمریکا به توافق برسد یا با تعرفه‌های بالای ۸۰ درصد مواجه شود. با این حال، جیمیسون گریر، نماینده تجاری آمریکا یکشنبه اظهار کرد که این مهلت ممکن است قطعی نباشد، زیرا بازه زمانی در دست بررسی است. گریر گفت: این مورد در حال بررسی است و گفت‌وگوهای ما با چینی‌ها بسیار مثبت بوده است. ما در سطح نمایندگان دو کشور، گفت‌وگوهایی داشته‌ایم و رئیس‌جمهور شی و رئیس‌جمهور ترامپ نیز با یکدیگر گفت‌وگو کردند. انتهای پیام
https://www.isna.ir/news/1404051509388/%D8%A8%D8%A7%D9%86%DA%A9-%D9%85%D8%B1%DA%A9%D8%B2%DB%8C-%D8%A7%D9%82%D8%AF%D8%A7%D9%85%D8%A7%D8%AA-%D8%AD%D9%85%D8%A7%DB%8C%D8%AA%DB%8C-%D9%88%DB%8C%DA%98%D9%87-%D8%A8%D8%B1%D8%A7%DB%8C-%D8%AA%D9%88%D9%84%DB%8C%D8%AF%DA%A9%D9%86%D9%86%D8%AF%DA%AF%D8%A7%D9%86-%D8%A2%D8%B3%DB%8C%D8%A8-%D8%AF%DB%8C%D8%AF%D9%87-%D8%AC%D9%86%DA%AF,بانک مرکزی اقدامات حمایتی ویژه برای تولیدکنندگان آسیب‌دیده جنگ ۱۲ روزه را ابلاغ کرد,۱۵ مرداد ۱۴۰۴ / ۱۴:۳۴,به گزارش ایسنا به نقل از بانک مرکزی، بخشنامه  تاریخ  ۱۳ مرداد ماه ۱۴۰۴ به شرح زیر است: احتراماً، به پیوست «دستورالعمل اجرایی بند (۶) تصویب نامه به تاریخ ١٢ تیر ١٤٠٤ هیئت وزیران» که در جلسه  به تاریخ ٨ مرداد ١٤٠٤ هیأت عالی بانک مرکزی به تصویب رسیده است، جهت استحضار و صدور دستور اقدام مقتضی ایفاد می شود. «دستورالعمل اجرایی بند (۶) تصویب نامه تاریخ ١٢ تیر ١٤٠٤ هیئت وزیران» در اجرای تکلیف مندرج در «بند (۶) تصویب نامه تاریخ ١٢ تیر ١٤٠٤ هیئت وزیران» مبنی بر تدوین و ابلاغ دستورالعمل اجرایی بند مذکور به پیشنهاد بانک مرکزی جمهوری اسلامی ایران و با همکاری وزارتخانه های صنعت، معدن و تجارت و امور اقتصادی و دارایی و سازمان برنامه و بودجه کشور، «دستورالعمل اجرایی بند (۶) تصویب نامه به تاریخ ١٢ تیر ١٤٠٤ هیئت وزیران» که از این پس به اختصار «دستورالعمل» نامیده می شود، به شرح ذیل تصویب می شود.  ماده ۱- اختصارات و اصطلاحات بکار رفته در این دستورالعمل، در معانی مشروح ذیل است:  الف- بانک مرکزی: بانک مرکزی جمهوری اسلامی ایران؛  ب- هیات عالی: هیات عالی بانک مرکزی؛  پ- موسسه اعتباری: بانک یا موسسه اعتباری غیربانکی که به موجب قانون یا با مجوز بانک مرکزی تاسیس شده و تحت نظارت بانک مرکزی است؛  ت- تصویب نامه: تصویب نامه شماره ۱۳۴۰۰/م مورخ ۱۴۰۴/۴/۱۲ هیئت وزیران؛  ث- واحدهای مشمول: واحدهای تولیدکننده کالاها و خدمات حائز اولویت موضوع بند ۱ تصویب نامه مطابق فهرست پیوست دستورالعمل؛  ماده ۲- تسهیلات سرمایه در گردش واحدهای مشمول که تاریخ سررسید آن از  ٢٣  خرداد ١٤٠٤  لغایت  ٣١ تیر ١٤٠٤ است، به تشخیص موسسه اعتباری، مشمول اعطای مهلت تسویه سه ماهه از تاریخ سررسید (حداکثر تا ۳۰ مهرماه ۱۴۰۴) بدون دریافت هرگونه وجه از جمله پیش‌پرداخت از واحدهای مذکور ‌است.  ماده ۳- با درخواست واحدهای مشمول، حد/سقف اعتباری مصوب برای این واحدها که مهلت استفاده آن تا تاریخ ٨ شهریور ١٤٠٤ منقضی می شود، به تشخیص مؤسسه اعتباری، به مدت دو ماه (حداکثر تا ٨ آبان ١٤٠٤ )تمدید می شود.  ماده ۴- در صورتی که مطالبات موسسه اعتباری از محل بدهکاران بابت اعتبارات اسنادی/ضمانت نامه های پرداخت شده توسط موسسه اعتباری تا تاریخ ٨ شهریود ١٤٠٤ حداکثر پس از سه ماه وصول نشود، مطالبات مذکور به طبقه مشکوک الوصول منتقل می شود.  ماده ۵- سهمیه موسسات اعتباری بابت پرداخت تسهیلات به واحدهای تولیدی دارویی، تجهیزات پزشکی و شیرخشک مورد تایید وزارت بهداشت، درمان و آموزش پزشکی (سازمان غذا و دارو) طی سال ۱۴۰۴ نسبت به میزان سهمیه ابلاغی سال قبل دو برابر می شود. موسسات اعتباری مکلفند در چارچوب سهمیه بندی ابلاغی بانک مرکزی در خصوص پرداخت تسهیلات مزبور تا پایان سال جاری اقدام کنند.  ماده ۶- اعطای تسهیلات به واحد های مشمول تا سقف هفتاد میلیارد ریال تا تاریخ  ٨ شهریور ١٤٠٤  به تشخیص موسسه اعتباری برای یک بار با اخذ چک و سفته امکان پذیر است،  ماده ۷- بانک مرکزی ترتیبی اتخاذ نماید تا آثار اطلاعات مربوط به چک های برگشتی صادره واحدهای مشمول در دوره زمانی ۲۳ خردادماه ۱۴۰۴ تا ۱۱ تیرماه ۱۴۰۴ مشروط به اینکه تا ۱۵ روز کاری بعد از تاریخ برگشت آن رفع سوءاثر شده باشد، در امتیاز/رتبه اعتباری شرکت های اعتبارسنجی و رتبه بندی اعتبار لحاظ نشود.  ماده ۸- به موسسات اعتباری توصیه می گردد اختیارات واحدهای استانی خود را تا تاریخ  ٨ شهریور ١٤٠٤ افزایش دهند.  ماده ۹- مفاد این دستورالعمل صرفاً برای واحدهای مشمول و در چارچوب قوانین و مقررات مربوط قابل اجرا بوده و به جز مواردی که برای آن زمان معینی تعیین شده است، صرفاً تا یک ماه پس از ابلاغ لازم الاجرا است.  «دستورالعمل اجرایی بند (۶) تصویب نامه به تاریخ ١٢ تیر ١٤٠٤ هیئت وزیران» در ۹ ماده در سی و چهارمین جلسه تاریخ ٨ مرداد ١٤٠٤  هیأت عالی با اصلاحاتی به شرح مندرج در متن به تصویب رسید و از تاریخ ابلاغ لازم الاجرا است. انتهای پیام 
https://www.isna.ir/news/1404051509460/تالار-شیشه-ای-قرمز-شد,تالار شیشه‌ای قرمز شد,۱۵ مرداد ۱۴۰۴ / ۱۶:۰۸,به گزارش ایسنا، امروز (چهارشنبه) شاخص کل بورس اوراق بهادار تهران ۳۴ هزار و ۵۵۰ واحد افت کرد و به رقم دو میلیون و ۵۵۴ هزار و ۸۷۷ واحد رسید. بازار سرمایه از ۲۸ تیر روند کاهشی داشته و طی این مدت از کانال ۲.۸ میلیون واحد به ۲.۵ میلیون واحد رسیده است. در آخرین روز کاری هفته شاخص هم‌وزن نیز ۵۲۷۵ واحد کاهش داشت و در عدد ۷۸۲ هزار و ۲۵۳ واحد ایستاد. امروز تعداد سهام مثبت بورس ۴۷ عدد و سهام منفی ۲۶۸ عدد بود. تعداد خریداران به بیش از ۴۴ هزار نفر رسید. به طور کلی بازار ۱.۳۳ درصد کاهش داشت. همچنین ۳۰۳ هزار فقره معامله به ارزش حدود ۲۸ هزار میلیارد تومان در بازار سهام انجام شد. فولاد، فملی و فارس بیشترین تاثیر منفی را بر شاخص بورس داشتند. از نمادهای پرتراکنش نیز می‌توان به وبملت، خودرو و خساپا اشاره کرد. شاخص فرابورس ایران هم امروز کاهش ۱۲۳ واحد را تجربه کرد و به ۲۳ هزار و ۵۱۱ واحد رسید. تعداد معاملات امروز فرابورس ۱۲۲ هزار فقره و ارزش آن ۹۰۱۴ میلیارد تومان بود. آریا و آریان بیشترین تاثیر منفی را بر شاخص فرابورس داشتند اما فزر اثر مثبت ایجاد کرد. فزر، نان و مهر نیز از نمادهای پرتراکنش فرابورس بودند. عمده کارشناسان معتقدند، بازار سرمایه به لحاظ بنیادی شرایط مطلوبی دارد، اما متغیرهای سیاسی، کمبود نقدینگی، عدم اعتماد سهامداران و فعالیت نوسان‌گیری تاکنون باعث شده تا بازار نتواند آن‌طور که باید و شاید رشد کند. با این حال، بورس تا قبل از ریزش‌های اخیر رکوردشکنی کرده و تا کانال ۳.۲ میلیون واحد رشد کرده بود. انتهای پیام
https://www.isna.ir/news/1404051509370/%D9%86%D8%AE%D8%B3%D8%AA%DB%8C%D9%86-%D9%87%D9%85%D8%A7%DB%8C%D8%B4-%DA%AF%D9%86%D8%AF%D9%85-%D9%88-%D9%81%D8%B1%D8%A2%D9%88%D8%B1%D8%AF%D9%87-%D9%87%D8%A7%DB%8C-%D8%A2%D9%86-%D8%AF%D8%B1-%D8%A7%D8%B3%D8%AF%D8%A2%D8%A8%D8%A7%D8%AF-%D8%A8%D8%B1%DA%AF%D8%B2%D8%A7%D8%B1-%D8%B4%D8%AF,نخستین همایش گندم و فرآورده‌های آن در اسدآباد برگزار شد,۱۵ مرداد ۱۴۰۴ / ۱۴:۰۸,مدیر جهاد کشاورزی اسدآباد چهارشنبه ۱۵ مرداد در نخستین همایش گندم و فرآورده‌های آن، اظهار کرد: شهرستان اسدآباد دارای ۶۰ هزار هکتار زمین زراعی و باغی بوده که ۲۴ هزار ۸۰۰ هکتار آن به مزارع گندم اعم از دیم و آبی اختصاص دارد. مسلم حسن آبادی افزود: از ۲۴ هزار و ۸۰۰ هکتار مزارع گندم ،۱۳ هزار و ۹۰۰ هکتار آن گندم آبی و ۱۰ هزار و ۶۰۰ تا ۷۰۰ هکتار آن مربوط به گندم دیم بوده که میانگین عملکرد هر هکتار از گندم دیم در این شهرستان ۵۰۰ کیلوگرم و گندم آبی چهار تا ۴.۵ تن در هر هکتار است. وی گفت: در شهرستان اسدآباد توسط شش مرکز خرید تضمینی گندم مستقر در شهرستان، ۴۹ هزار تن از گندم مازاد تولید شده گندمکاران منطقه خریداری شده و همچنان فعالیت این مراکز تا پایان برداشت کامل گندم از مزارع ادامه خواهد داشت. حسن آبادی از پیش‌بینی برداشت ۶۵ هزار تن گندم از سطح مزارع این شهرستان خبر داد و تصریح کرد: به دنبال به‌روز کردن ارقام گندم شهرستان با ۹ بذر جدید از جمله الاستیکا، کانورتا، فرسکا، فلکسا، لوجیکا، یونی استار، ایکونا، آدورا و بوریالیس‌ هستیم که در این رابطه در کشت ارقام گندم آبی امسال به جز پیشگام و میهن از بذرهای جدیدی‌ چون‌ فلکسا، آدورا، کانورتا، بوریالیس، یونی استار و آناتولی ترکیه در منطقه اسدآباد کشت شده است. به گزارش ایسنا، در پایان این جشنواره از گندمکاران نمونه شهرستان تجلیل شد، ضمن اینکه در حاشیه این جشنواره در محل خیابان شورای شهر نمایشگاهی از محصولات حاصل از گندم اعم از انواع نان، رشته، انواع بذر گندم، انواع آردها از جمله آرد سمولینا و سایر فرآورده‌های دیگر گندم در قالب ۹ غرفه برای بازدید و خرید مردم و شهروندان برپا بود. انتهای پیام
https://www.isna.ir/news/1404051509307/سامانه-۱۹۵-کیفیت-لازم-را-ندارد-بازسازی-برای-بهبود-خدمات-در-دستور,سامانه ۱۹۵ کیفیت لازم را ندارد؛ بازسازی برای بهبود خدمات در دستور کار,۱۵ مرداد ۱۴۰۴ / ۱۲:۳۱,به گزارش ایسنا، سامانه ۱۹۵ با هدف پاسخگویی به شکایات، افزایش سطح رضایتمندی مشترکان و رفع مشکلات آنان در حوزه ICT راه‌اندازی شده است. برای دسترسی راحت‌تر کاربران، روش‌های مختلفی برای ثبت و پیگیری شکایات در نظر گرفته‌ شده که بر اساس آن کاربران می‌توانند با مراجعه به سایت https://۱۹۵.cra.ir و یا تماس با تلفن گویای ۱۹۵ شکایت خود در حوزه ارتباطات و فناوری اطلاعات را ثبت کنند. بدین ترتیب پشتیبانی و ارائه خدمات، کیفیت سرویس، مشکلات مالی و تعرفه، عدم آنتن‌دهی، پیامک متنی، خدمات مالکیت و سیم‌کارت، تشعشعات، ترابردپذیری، خدمات ارزش افزوده تلفن همراه و بسته‌های ترکیبی، همواره از مصداق‌های پرتکرار شکایات ثبت‌شده در سامانه ۱۹۵ است. کاربران می‌توانند برای پیگیری شکایات سامانه ۱۹۵ کد دستوری #۸۰۱۰* را شماره‌گیری کرده و با انتخاب گزینه ۲ و وارد کردن کد پیگیری که از سامانه ۱۹۵ دریافت کرده‌اند، در قالب پیامک از آخرین وضعیت شکایت خود مطلع شوند. اما با وجود تأکید بر این سامانه گاهی اوقات کاربران از این سامانه و روند پیگیری شکایات خود گلایه مند هستند. سید ستار هاشمی- وزیر ارتباطات و فناوری اطلاعات- در این زمینه گفته است: من چندین بار سامانه ۱۹۵ را چک و بررسی کردم و مشاهده کردم از کیفیت مناسبی برخوردار نیست. وی افزود: بنابراین زمانی که مردم به این سامانه مراجعه و ثبت شکایت می کنند؛ بلوغ آن به میزانی نیست که مردم انتظار داشته باشند. بنابراین این سامانه کلاً بازنگری شده و سامانه ای خواهد بود که مردم با یک نگاه متوجه شوند وضعیت اپراتورها و شکایت از آنها به چه صورتی است. انتهای پیام
https://www.isna.ir/news/1404051509247/زمان-کاهش-تعرفه-های-خودرو-معلوم-نیست,زمان کاهش تعرفه‌های خودرو معلوم نیست,۱۵ مرداد ۱۴۰۴ / ۱۱:۱۶,به گزارش ایسنا، دونالد ترامپ، رئیس جمهور آمریکا، هفته گذشته اعلام کرد: آمریکا به عنوان بخشی از توافقی که تنش‌ها با یکی از ۱۰ شریک تجاری برتر و متحد کلیدی آسیایی را کاهش می‌دهد، ۱۵ درصد تعرفه بر واردات از کره جنوبی از جمله خودرو، اعمال خواهد کرد. قرار است تعرفه‌های ۱۵ درصدی آمریکا بر اکثر کالاهای وارداتی از کره جنوبی از روز پنجشنبه، اعمال شود. خودروسازان کره جنوبی مانند هیوندای موتور و کیا، می‌خواهند کاهش تعرفه‌ها به سرعت اعمال شود تا شرایط برابر با رقبای ژاپنی و اروپایی ایجاد شود. «کیم جونگ کوان»، وزیر صنعت کره جنوبی گفت: این کشورها توافق کرده‌اند که مذاکرات در مورد قانون پلتفرم آنلاین را ادامه دهند تا اطمینان حاصل شود که با شرکت‌های فناوری آمریکایی در مقایسه با شرکت‌های داخلی، ناعادلانه رفتار نمی‌شود. او در جلسه پارلمان گفت: اگرچه موضوع دیجیتال در توافق اخیر گنجانده نشده است، اما نگرانی‌های عمده‌ای در این مورد در دولت، مجلس و شرکتهای آمریکا وجود دارد. بر اساس گزارش رویترز، در همین حال، «ریوسی آکازاوا»، مذاکره‌کننده ارشد تعرفه‌ای ژاپن، گفت: هفته جاری به واشنگتن خواهد رفت تا ترامپ را برای امضای فرمان اجرایی جهت اجرایی کردن کاهش تعرفه‌های واردات خودروهای ژاپنی تحت فشار قرار دهد. «آکازاوا»، بار دیگر تاکید کرد در مورد بازگشایی بازار کشاورزی، از جمله گوشت گاو، برنج، میوه و سایر کالاهای کشاورزی به عنوان بخشی از این توافق، هیچ توافقی صورت نگرفته است، اما او گفت: این کشورها همکاری در فرآیند معاف کردن میوه و سبزی ها را افزایش خواهند داد که واشنگتن از آن به عنوان یکی از موانع غیرتعرفه‌ای که کشاورزان آمریکایی با آن مواجه هستند، یاد کرده است. انتهای پیام
https://www.isna.ir/news/1404051509572/%D8%AA%D8%B8%D8%A7%D9%87%D8%B1%D8%A7%D8%AA-%D8%B4%D9%87%D8%B1%DA%A9-%D9%86%D8%B4%DB%8C%D9%86%D8%A7%D9%86-%D8%B5%D9%87%DB%8C%D9%88%D9%86%DB%8C%D8%B3%D8%AA%DB%8C-%D8%A7%D8%B7%D8%B1%D8%A7%D9%81-%D9%88%D8%B2%D8%A7%D8%B1%D8%AA-%D8%AC%D9%86%DA%AF-%D8%AF%D8%B1-%D8%A7%D8%B9%D8%AA%D8%B1%D8%A7%D8%B6-%D8%A8%D9%87-%D8%A7%D8%B4%D8%BA%D8%A7%D9%84,تظاهرات شهرک‌نشینان صهیونیستی اطراف وزارت جنگ در اعتراض به اشغال غزه,۱۵ مرداد ۱۴۰۴ / ۲۱:۰۰,به گزارش ایسنا، رسانه‌های صهیونیستی گزارش کردند معترضان در اعتراض به تصمیم کابینه نتانیاهو برای اشغال نوار غزه، اطراف وزارت جنگ رژیم صهیونیستی دست به تظاهرات زدند. به گزارش این رسانه‌های صهیونیستی، معترضان خواستار عدم عملیات نظامی در مناطقی از غزه هستند که احتمال وجود زندانیان صهیونیستی در آنها وجود دارد. در همین حال، کمیته خانواده‌های زندانیان صهیونیستی در غزه از «ایال زامیر» رئیس ستاد ارتش رژیم صهیونیستی خواستند استعفا ندهد، به موضع خود پایبند باشد و اراده توده‌های شهرک‌نشینان صهیونیستی را بیان کند. آنها خاطرنشان کردند که رئیس ستاد می‌داند که راه پیروزی، توقف جنگ و بازگشت زندانیان از غزه است. پیش از این رسانه‌های عبری گزارش دادند که «بنیامین نتانیاهو» نخست وزیر رژیم صهیونیستی تصمیم به اشغال کامل نوار غزه گرفته است و اختلافاتی بین وی و ایال زامیر، رئیس ستاد ارتش این رژیم بر سر این مسئله به وجود آمده است. زامیر با اشغال نوار غزه مخالفت کرده است. انتهای پیام
https://www.isna.ir/news/1404051509584/%D8%A2%D8%AF%D8%A7%D9%86-%D8%A7%D8%B3%D8%AA%D9%82%D9%84%D8%A7%D9%84%DB%8C-%DA%A9%D8%A7%D9%BE%DB%8C%D8%AA%D8%A7%D9%86%DB%8C-%D8%B4%D8%B1%DB%8C%D9%81%DB%8C-%D9%88-%D8%AD%D8%B6%D9%88%D8%B1-%D8%B3%DB%8C%D8%AF%D8%A7%DA%A9%D9%88%D9%81,آدان استقلالی، کاپیتانی شریفی و حضور سیداکوف!,۱۵ مرداد ۱۴۰۴ / ۲۱:۴۶,به گزارش ایسنا، مذاکره کریستیانو رونالدو با گرینوود جواب داد و این ستاره سرشناس در آستانه پوشیدن پیراهن النصر است. فعالیت النصر با رهبری کریستیانو رونالدو در فصل نقل و انتقالات تابستانی ادامه دارد. واکنش رئیس فدراسیون به وزنه زدن کیانوش رستمی برای یک کشور دیگر در جهانی نروژ رییس فدراسیون وزنه‌برداری اوضاع تیم ملی و شانس مدال ایران را در قهرمانی جهان ۲۰۲۵ نروژ تشریح کرد. سجاد انوشیروانی در گفت‌وگو با ایسنا درباره‌ی وضعیت وزنه‌برداران در قهرمانی جهان ۲۰۲۵ نروژ بیان کرد: تغییرات اوزان باعث شد پیچیدگی‌هایی در تاکتیک‌ ما به وجود بیاید. تعدادی از وزنه‌برداران وارد وزن جدید شدند و باید به رکوردهایی برسند تا دوباره مدعی شوند. با این حال در مسابقات قهرمانی جهان همه وزنه‌برداران شانس دارند فقط باید در روز مسابقه خوب عمل کنند. بازگشت مغانلو به پرسپولیس منتفی شد شهریار مغانلو که گمانه زنی ها درباره بازگشت او به پرسپولیس زیاد بود تصمیم گرفت به حضورش در اتحاد کلباء ادامه دهد. شهریار مغانلو یکی از گزینه های پرسپولیس برای تقویت خط حمله بود. حسین شمس: شگفتی پشت شگفتی در حال رقم خوردن است پیشکسوت فوتسال ایران در ارزیابی از لیگ برتر گفت: نتایج نشان می‌دهد که لیگ برتر امسال استثنایی و غیرقابل پیش‌بینی خواهد بود. استقلال در سوپرجام مهمان شد/ ۳۰ هزار بلیت فروخته می شود استقلال در دیدار سوپرجام مهمان تراکتور خواهد بود. مراسم قرعه کشی تعیین میزبانی سوپرجام امروز با حضورمحمدرضا کشوری فرد دبیرسازمان لیگ، امیرحسین روشنک مسئول لیگ برتر،  بیژن طاهری مدیر تیم استقلال و شیرازی نماینده  تیم تراکتور تبریز در سازمان لیگ برگزار شد. مشهد، ‌میزبان بازی تراکتور - استقلال در هفته اول لیگ برتر دیدار تراکتور و استقلال در هفته نخست در ورزشگاه امام رضا مشهد برگزار می‌شود. با اعلام سازمان لیگ، مسابقه دو تیم تراکتور ـ استقلال ساعت ۱۹ روز سه شنبه ۲۸ مرداد ماه در ورزشگاه امام رضا(ع) شهر مشهد برگزار می‌شود. مرتضی شریفی کاپیتان تیم ملی والیبال شد/ اهدای پیراهن تیم ملی به وزیر ورزش مرتضی شریفی به عنوان کاپیتان تیم ملی والیبال ایران در مسابقات قهرمانی جهان معرفی شد. در جریان بازدید احمد دنیامالی وزیر ورزش از اردوی تیم ملی والیبال، مرتضی شریفی که در لیگ ملت‌ها درخشش فوق العاده ای داشت، به عنوان کاپیتان جدید تیم ملی والیبال انتخاب شد. حضور قهرمان روس کشتی آزاد جهان و المپیک در مسابقات جهانی کرواسی دارنده چهار مدال طلای جهان و المپیک به عنوان آزادکار وزن ۷۴ کیلوگرم روسیه در رقابت‌های جهانی کرواسی انتخاب شد. در جریان دیدار انتخابی وزن ۷۴ کیلوگرم کشتی آزاد روسیه، زائوربک سیداکوف، دارنده چهار مدال طلای جهان و المپیک، مقابل امام گانیشوف، نفر اول رقابت‌های قهرمانی روسیه، به روی تشک رفت و در پایان با نتیجه شش بر سه به برتری رسید و به عنوان نماینده روسیه در مسابقات جهانی ۲۰۲۵ انتخاب شد. آدان استقلالی شد دروازه‌بان سابق رئال مادرید به استقلال تهران پیوست. آنتونیو آدان، دروازه‌بان سابق رئال مادرید، با عقد قراردادی یک‌ساله به استقلال پیوست. پیاتزا: شعبده باز نیستم/ حس کردم کاپیتان تیم ملی باید عوض شود روبرتو پیاتزا سرمربی تیم ملی والیبال می گوید در جریان لیگ ملتها حس کرده که کاپیتان تیم ملی باید تغییر کند و به همین خاطر مرتضی شریفی را انتخاب کرده است. انتهای پیام
https://www.isna.ir/news/1404051509587/%D8%AE%D9%84%D8%A7%D8%B5%D9%87-%D8%AF%DB%8C%D8%AF%D8%A7%D8%B1-%D8%A8%D8%B3%DA%A9%D8%AA%D8%A8%D8%A7%D9%84-%D8%A7%DB%8C%D8%B1%D8%A7%D9%86-%D9%88-%DA%AF%D9%88%D8%A7%D9%85,خلاصه دیدار بسکتبال ایران و گوام,۱۵ مرداد ۱۴۰۴ / ۲۱:۵۹, 
https://www.isna.ir/news/1404051509207/%D8%B4%D9%81%D8%A7%D9%81%DB%8C%D8%AA-%D8%A7%D8%B1%D8%B2%DB%8C-%D8%AF%D8%B3%D8%AA%DA%AF%D8%A7%D9%87-%D9%87%D8%A7%DB%8C-%D8%A7%D8%AC%D8%B1%D8%A7%DB%8C%DB%8C-%D8%A8%D8%A7%D9%86%DA%A9-%D9%87%D8%A7-%D8%B5%D8%B1%D8%A7%D9%81%DB%8C-%D9%87%D8%A7-%D9%88-%D8%B5%D8%A7%D8%AF%D8%B1%DA%A9%D9%86%D9%86%D8%AF%DA%AF%D8%A7%D9%86,شفافیت ارزی دستگاه‌های اجرایی، بانک‌ها، صرافی‌ها و صادرکنندگان اجباری شد,۱۵ مرداد ۱۴۰۴ / ۱۰:۲۴,به گزارش ایسنا، بانک مرکزی اخیرا،  شیوه نامه گزارش دهی اطلاعات دارایی های ارزی و جریان درآمدهای ارزی تحت مالکیت (موضوع جزء (۱) بند (الف) ماده (۱۱) قانون برنامه پنج ساله هفتم پیشرفت جمهوری اسلامی ایران) را ابلاغ کرده که براساس آن کلیه دستگاه‌های اجرایی، بانک‌ها، صرافی‌ها و صادرکنندگان دولتی و خصوصی، مکلف هستند تا داده‌های مربوط به دارایی‌ها و جریان درآمدهای ارزی خود را به صورت ماهانه به بانک مرکزی گزارش دهند. در این شیوه نامه آمده است: به استناد جزء (۱) بند (الف) ماده (۱۱) قانون برنامه پنج ساله هفتم پیشرفت جمهوری اسلامی ایران، دستگاه های اجرایی، مؤسسات اعتباری، صرافی ها و صادرکنندگان دولتی یا وابسته به شرکت های دولتی و مؤسسات و نهادهای عمومی غیردولتی و سایر صادرکنندگان حقیقی و حقوقی مکلفند کلیه اطلاعات مربوط به دارایی های ارزی و جریان درآمد ارزی تحت مالکیت خود را تحت ضوابط و مطابق با شیوه نامه ای که بانک مرکزی جمهوری اسلامی ایران مشخص می کند، در اختیار این بانک قرار دهند. در همین راستا، شیوه نامه گزارش دهی اطلاعات دارایی های ارزی و جریان درآمدهای ارزی تحت مالکیت که از این پس به اختصار شیوه نامه نامیده می شود، به شرح زیر تصویب می شود: هدف از تدوین این شیوه نامه تعیین ضوابط و چارچوب نحوه اعلام و گزارش دهی اطلاعات مربوط به دارایی های ارزی و جریان درآمدهای ارزی اشخاص حقیقی و حقوقی موضوع جزء (۱) بند (الف) ماده (۱۱) قانون برنامه پنج ساله هفتم پیشرفت جمهوری اسلامی ایران به بانک مرکزی جمهوری اسلامی ایران است. ماده یک: تعاریف و مفاهیم ماده دو: کلیه اشخاص مشمول مکلفند اطلاعات زیر را از طریق سامانه ها و درگاه های موضوع ماده (۳) این شیوه نامه به بانک مرکزی اعلام کنند: الف ـ در ارتباط با دارایی های ارزی: ۱. نوع دارایی مطابق بند (۸) ذیل ماده (۱)؛ ۲. مبلغ ارزی؛ ۳. نوع ارز (یورو، دلار، درهم امارات، یوان چین، روبل روسیه، لیر ترکیه، دینار عراق و...) ۴. محل نگهداری دارایی (داخل کشور، کشورهای اروپایی، چین، امارات متحده عربی، عراق، ترکیه، هند، آسیای جنوب شرقی، آمریکای لاتین، آفریقا، سایر با ذکر محل نگهداری). ۵. نقدشوندگی یا قابلیت دسترسی: ۵ ـ۱ـ قابل دسترس به تفکیک در بازه های زمانی زیر: · کمتر از یک ماه؛ · یک تا سه ماه؛ · سه تا شش ماه؛ · بالاتر از شش ماه؛ ۵ ـ۲ـ غیرقابل دسترس با ذکر دلایل. ب ـ در ارتباط با جریان درآمدهای ارزی: ۱. مبلغ ارزی؛ ۲. نوع ارز (یورو، دلار، درهم امارات، یوان چین، روبل روسیه، لیر ترکیه، دینار عراق و...) ۳. شیوه دریافت (اسکناس یا حواله)؛ ۴. زمان دریافت به تفکیکی در بازه های زمانی زیر: · کمتر از یک ماه؛ · یک تا سه ماه؛ · سه تا شش ماه؛ · بالاتر از شش ماه؛ ۵ . بابت (پیش دریافت، صادرات کالا، صادرات خدمات، اصل و سود مطالبات ارزی، سود دارایی های ارزی، وام ارزی، انتقالات ارزی، فروش دارایی ارزی، سرمایه گذاری خارجی و...) ۶ . محل دریافت (داخل کشور، کشورهای اروپایی، چین، امارات متحده عربی، عراق، ترکیه، هند، آسیای جنوب شرقی، آمریکای لاتین، آفریقا، سایر با ذکر محل دریافت). ماده سه: کلیه اشخاص مشمول مکلفند اطلاعات موضوع ماده (۲) این شیوه نامه را حسب مورد از طرق زیر در اختیار بانک مرکزی قرار دهند: ۳ـ۱ـ مؤسسات و نهادهای عمومی غیردولتی موظفند، اطلاعات مورد اشاره را در قالب XBRL مربوط که توسط بانک مرکزی تدوین و وب سرویس آن در گذرگاه خدمات عمومی دولت (PGSB) انتشار می یابد، ارسال کنند. ۳ـ۲ـ مؤسسات اعتباری موظفند؛ علاوه بر ثبت کلیه تراکنش های ارزی خود در سامانه گزارش دهی مبادلات ارزی (ITRS)، اطلاعات مورد اشاره را از طریق سامانه مهتاب ارسال کنند. ۳ـ۳ـ صرافی ها موظفند، علاوه بر ثبت کلیه تراکنش های ارزی خود در سامانه نظارت ارز (سنا)، اطلاعات مورد اشاره را از طریق صفحه ای که به همین منظور در سامانه سنا تعبیه خواهدشد، ارسال کنند. ۳ـ۴ـ صادرکنندگان موظفند، اطلاعات مورد اشاره را از طریق صفحه جدیدی که به سامانه جامع تجارت افزوده خواهدشد، اظهار کنند. ۳ـ ۵ ـ سایر اشخاص مشمول قانون که دولتی محسوب می شوند موظفند، اطلاعات مورد اشاره را در قالب XBRL مربوط که توسط بانک مرکزی تدوین و وب سرویس آن در گذرگاه خدمات دولت (GSB) انتشار می‌یابد، ارسال کنند. تبصره: وزارت صنعت، معدن و تجارت موظف است ظرف سه ماه پس از ابلاغ این شیوه نامه با هماهنگی بانک مرکزی بستر فنی لازم را برای ارسال اطلاعات مورد اشاره توسط سامانه جامع تجارت به وب سرویس بانک مرکزی فراهم کند. ماده چهار: ادوار ارسال گزارش ماهانه بوده و کلیه اشخاص مشمول موظفند، حداکثر تا پایان روز پنجم هر ماه نسبت به ارسال اطلاعات مها گذشته موضوع ماده (۲) فوق، اقدام کنند. ماده پنج: مسئولیت صحت اطلاعات ارسالی در ارتباط با اشخاص حقوقی اشخاص مشمول با بالاترین مقام اجرایی و در خصوص صادرکنندگان حقیقی با شخص صادرکننده است. گفتنی است؛ این شیوه نامه در ۵ ماده و ۱ تبصره در تاریخ ۳۰ اردیبهشت ماه ۱۴۰۴ به تصویب کمیسیون ارز بانک مرکزی رسید و پس از تنفیذ مقام ریاست کل بانک مرکزی از تاریخ ابلاغ لازم الاجراء است. انتهای پیام
